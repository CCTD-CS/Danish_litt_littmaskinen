Søndag den 17. marts
Ethvert måltid begynder med et menneske, der laver mad.
Eller nej, det er faktisk ikke sandt: Det begynder med et menneske, der køber råvarer, tilbereder dem og serverer den færdige ret.
Men det er en proces, som stadigt færre holder i hævd.
Flere og flere køber i stedet deres måltider færdiglavede, klar til at blive knaldet i en mikrobølgeovn og fortæret nærmest direkte fra emballagen.
Det er en sørgelig udvikling, mener Anne-Maj Mortensen, der er mindst lige så lykkelig, når hun laver mad, som når hun spiser den - hvilket ikke siger så lidt; den passionerede madglæde kan tydeligt aflæses i hendes omfangsrige figur.
Når Anne-Maj bevæger sin store krop med de gyngende bryster, de massive lår og den blødt svulmende mave rundt i køkkenet, er det som at se en omhyggeligt koreograferet stammedans, og hver bevægelse tjener et formål; når hun skærer peberfrugt, løg og selleri i præcise små firkanter, når hun dybt koncentreret folder stiftpiskede æggehvider ind i den let afkølede opbagning til en gratin, eller når hun med et næsten forelsket udtryk hælder stegesky ud over en dyreryg, der står og simrer i ovnen.
Man skal ikke forsøge at kommunikere med Anne-Maj, når hun kokkererer.
Hvis man gør det, mister hun både tråden og overblikket og bider fra sig.
Det ved hendes familie selvfølgelig, men det sker af og til, at en gæst uforvarende tager opstilling ude i køkkenet for at slå en hyggelig sludder af eller tilbyde sin hjælp, så Anne-Maj er nødt til lige at markere sig: Værsgo, tag et glas vin, og sæt dig ind i stuen, søde.
jeg kommer med maden, når den er færdig.
Trods den let krigeriske attitude er køkkenarbejdet dog først og fremmest forbundet med varme følelser.
For Anne-Maj er det ikke bare en kær hobby; den er samtidig hendes foretrukne måde at vise følelser på.
I hver eneste ret er kærlighed en vigtig ingrediens.
Det er sådan, hun viser sin datter, sit barnebarn og sine venner, hvor meget de betyder for hende.
Det ved hun, og det ved de, om ikke andet
,så i deres underbevidsthed.
Hjemmelavet mad, der er tilsmagt med omsorg og omhu, smager per definition altid bedre end den, der er fremstillet af en fabriksarbejder, som bare skal skaffe hyren ved at klaske nogle ingredienser sammen efter en eller anden standardopskrift.
Anne-Maj spurgte engang en ung mand, en af datterens første rigtige kærester, hvad hans yndlingsret var.
Han svarede uden tøven: "Noget hjemmelavet!”
Hun bad ham præcisere, og han forklarede, at hans forældre aldrig havde brudt sig om at lave mad og derfor havde ladet aftensmåltiderne bestå af frysepizzaer, rugbrødsmadder, havregrød eller færdigkøbte boller i karry.
For ham var alene det, at et måltid var tilberedt fra bunden hjemme i køkkenet, den rene luksus.
Fra den dag behandlede Anne-Maj ham nærmest som en foie gras-gås:
Hun stop-
fodrede ham, hver gang han viste sig på matriklen.
Da den unge mand og Iben efter et års tid gik fra hinanden, var Anne-Majs største bekymring, om han mon ville få noget ordentligt at spise fremover.
Nej,
tænker hun nu og skyller kødsaften af hænderne, voksne mennesker, som ikke gider lave deres mad selv, skulle faktisk fratages retten til at kalde sig voksne.
Eller i hvert fald til at få børn.
Hvis man ikke kan sørge for, at ens familie får sund, velsmagende mad tre gange om dagen, er man simpelthen ...
Hun leder efter det rette ord, mens hun tørrer hænderne i et rent viskestykke ...
Man er simpelthen umoden.
Hun nikker for sig selv, tilfreds med konklusionen.
Det end ikke strejfer hende, at denne fordom også omfatter hendes egen datter, der er en notorisk klovn i et køkken.
Anne-Maj ser kærligt ned på Mortensen, en ung, ruhåret gravhund, der er det eneste hankønsvæsen i hendes liv, og som dermed har gjort sig fortjent til at bære hendes efternavn.
Skal man være helt korrekt, er hans fulde navn Mortensen den Tredje, idet han har haft to forgængere -samme race, samme navn.
Lige nu sidder han helt stille i sin kurv henne ved terrassedøren og holder skarpt øje med, hvornår Anne-Maj rækker ud efter spækbrættet med afpuds fra svinemørbraden og sætter det ned på gulvet, så han kan hjælpe med opvasken.
”Du må vente lidt, bassemand,” siger Anne-Maj.
”Du kan få din hapser, når vi andre går til bords.
”Mortensen ser sørgmodigt på hende, men der er stadig håb i hans brune øjne.
Hunden er den eneste, som er velkommen i Anne-Majs køkken.
Han går aldrig i vejen, stiller ikke forstyrrende spørgsmål om, hvorvidt der skal
sættes dybe eller flade tallerkener på bordet, drømmer på ingen måde om at distrahere kokken med kommentarer om vejret eller valgkampen eller noget, han har læst på Facebook.
Mortensen er den perfekte køkkenmakker.
Anne-Maj tilbereder de øvrige ingredienser; stiller skrabede kartofler, fint skivede svampe, olie, kød, fond, fløde, friskklippede krydderurter og så videre i en række på bordpladen, så alt står kronologisk - i den rækkefølge, det skal på panden eller i gryden.
På den måde kan hun til enhver tid nærmest i blinde række ud efter det næste i programmet og i stedet bruge sin tankevirksomhed på tilsmagning, temperaturer, koge- og stegetider.
Det er den slags,
tænker hun selvtilfreds, som får folk til at begå fejl med madlavningen og derefter påstå, at det er svært.
Det er ikke svært at lave mad.
Det er kun et spørgsmål om at forberede sig og gøre alt i den rigtige rækkefølge, så man ikke står og stresser med kartoffelskrælningen som en anden amatør, mens sovsen brænder på.
Engang var der en af lægerne på hendes arbejde, som antydede, at de rent ud sagt rigide rutiner i Anne-Majs arbejdsprocesser kunne være symptom på en eller anden form for tvangsneurose, hvilket naturligvis var helt åndssvagt.
Bare fordi man godt kan lide lidt orden og logik i sit liv.
”Det er da fuldstændig normalt,” havde hun svaret sin nævenyttige chef.
Hun kan ikke huske, om hun fik noget svar.
Da alt står klar, sætter hun sig ind i stuen.
Mortensen kommer tøflende med et skuffet udtryk.
Anne-Maj vil ikke tænde for ovn og komfur, før gæsterne er dukket op og er blevet anbragt i sofahjørnet med et glas vin til Iben og en cola til Didi, som hendes barnebarn insisterer på at blive kaldt.
Didi.
Det lyder som en biperson i en tysk tv-serie
eller en lændetatoveret mæhæ i Paradise Hotel.
Men det er måske også meningen, erkender Anne-Maj; i hvert fald det sidste.
Personlig synes hun, at den tiåriges døbenavn, Ditte-Marie, er meget smukkere.
Men mormødre har jo ikke vetoret i den slags spørgsmål, ærgerligt nok.
Hun hsker søndagsavisens første sektion ud fra stablen på sofabordet, bladrer om til siden med krydsord og går direkte til opgaven i nederste højre hjørne; ’Den lille, men svære’, som avisen har døbt den.
Først når den er løst, giver Anne-Maj sig selv lov til at kigge på de to andre.
Sådan er reglen, uge efter uge.
Hun bider i kuglepennen og funderer over det første ord i krydsordsopgaven.
'Ufødt unge’ på ti bogstaver ...
Hendes hjerne begynder at snurre, og hun glemmer alt om madlavning, gæster og tiggende hund, mens hun i tankerne gennemgår forskellige bud på tværgående ord, som kan hjælpe med et synonym for foster.
Hun kunne ikke drømme om at udfylde de hvide felter, før hun er sikker i sin sag.
Kort efter ringer det på døren.
Bare et kort klemt, og så åbnes den.
Mortensen bjæffer ikke, som han plejer, når nogen kommer; et sikkert tegn på, at de besøgende hører til husets faste gæster.
Han styrter ud til hoveddøren så hurtigt, som hans korte ben kan bære ham.
”Hej,” råber Iben derude.
”Hej, Mormor,” lyder Didis stemme straks efter.
Anne-Maj kaster et sidste blik på krydsordsopgaven, der stadig er ganske jomfruelig, og folder avisen sammen, før hun rejser sig og går ud i entreen.
”Lige til tiden,” siger hun.
”Vi tør jo ikke andet.
”Iben står med Mortensen i favnen som en logrende og temmelig behåret baby og vender nu ansigtet ned mod ham.
”Hvem er en dygtig hund?
”nyn-
ner hun i et lyst tonefald, mens hun vugger ham.
”Hvem er en god dreng?”
Iben må ikke selv holde husdyr i sin lejlighed, men kompenserer så rigeligt i samværet med morens lille, kommodebenede følgesvend.
De slår sig ned i stuen med hvert sit glas.
"Kan du få tiden til at gå, fru Mortensen?” spørger Iben.
Det samme spørgsmål hver gang; som om efterlønnen med et trylleslag har drænet Anne-Majs tilværelse for indhold.
”Ja da.
””Jeg spørger af venlig interesse.
Du behøver ikke at snerre.
””Jeg snerrer da ikke.
”»C °	•	•	j	l	yy
ba siger vi det.
”Jamen jeg har rigeligt at gøre,” siger Anne-Maj og nipper til hvidvinen.
”Jeg går lange ture med Mortensen, læser stakkevis af bøger, passer haven, har min faste dag i Genbrugsen, tager ind til Holbæk og shopper ...
Jeg har masser af tage mig til,” gentager hun.
”Jeg nyder bare, at jeg ikke skal hen i det røvsyge sundhedscenter hver dag.
””Mor!”
Iben kaster et sigende blik over mod Didi, der sidder dybt koncentreret med sin smartphone.
Uden at tage blikket fra skærmen siger Didi tørt: ”Du tror ikke seriøst, at det er Mormor, der lærer mig at bande, vel?
””Jeg synes bare, vi alle sammen skal tale pænt,” svarer Iben en kende spidst.
Didi ser på sin mormor med hævede øjenbryn, mens hun skeler overdrevent.
Så fokuserer hun atter på den åbenbart temmelig opmærksomhedskrævende kontakt med den del af universet, som ikke befinder sig her i
Anne-Majs lille, lyseblå byhus - på Lindealle-'Nykø-bing-Odsherred-Sjælland-Danmark-Europa-Jorden, som Didis remse fra barndommen altid har lydt.
Hvornår er hun egentlig holdt op med at sige det?
”Du kunne da godt lide dit job,” bliver Iben ved.
"Ellers var du vel ikke blevet der i en menneskealder.
”Anne-Maj trækker på skuldrene.
Hvis sandheden skal frem, savner hun af og til arbejdet som lægesekretær for tre alment praktiserende læger i Sundhedscentret.
Fra sit lille, veldefinerede kongerige bag skranken havde hun holdt styr på såvel læger og sygeplejerske som patienter.
Det havde passet hendes trang til at spille ordenspoliti ganske udmærket.
Så selvfølgelig savner hun det.
Lidt.
Men det meste af tiden nyder hun at være fri, ikke mindst fra de stadigt flere og stadigt mere indviklede elektroniske portaler og systemer, der nu om dage skal arbejdes med i sundhedssystemet, og det er dette faktum, hun har besluttet sig for at vise alverden, inklusive sin geskæftige datter.
”Jeg er sulten,” meddeler Didi.
Det er Iben og Anne-Majs tur til at veksle et forbløffet blik.
Didi, der spiser som en fugl.
En særdeles kræsen fugl, vel at mærke.
Hun skal altid nødes, og når hun endelig giver efter for presset, indtager hun udelukkende pastaskruer - ikke fuldkornsudgaven, ikke pasta i andre faconer, ikke den veganske slags uden æg - samt pomfritter og agurkestænger.
En noget ensidig diæt.
Det er underligt, synes Anne-Maj.
Hun betragter sit barnebarns tynde arme, der stikker ud af T-shirtens ærmer som afpillede fuglevinger.
Efterkommer af en lang række madglade kvinder.
Iben er ganske vist endnu ikke helt så fyldig som Anne-Maj, men det skal nok komme.
Hvordan er det
dog gået til, at familiens yngste har så store problemer med at spise?
Kan det være Ibens manglende interesse for madlavning, der bærer skylden?
Anne-Majs skræk er, at Didis kræsenhed skal udvikle sig til en egentlig spiseforstyrrelse.
At barnet nu spontant udtrykker lyst til mad, er en lykkelig begivenhed.
”Så er det heldigt, at vi skal spise om lidt,” svarer An-ne-Maj og rejser sig.
Mortensen
den Tredje vrider sig løs
Ira Iben; han har ikke glemt det afpuds, der ligger og dufter ude på køkkenbordet.
"Hvis I sidder her og hygger jer,” fortsætter Anne-Maj, ”så går jeg ud og laver maden færdig.
Det tager et kvarter.
””Hvad skal vi have?” spørger Iben.
"Mørbradbøffer med kartofler, stuvede svampe og asparges.
Og en salat,” svarer Anne-Maj og flytter blikket til Didi: ”Jeg har tændt for frituren, så du kan få en ordentlig portion pomfritter.
””Tak, men ... det behøver du ikke.
”Didi ser op fra mobilen.
”Fra i dag spiser jeg varieret.
”Det er ikke et ord, barnet af sig selv ville vælge, ved Anne-Maj, så hun spørger: ”Er der nogen, der har sagt til dig, at du skal spise varieret?
Noget, I har lært om i skolen?”
”Næh ...”
Hun vrider sig lidt.
”Det er ...
Ikke nogen.
”Anne-Maj og hendes datter ser igen på hinanden.
Iben trækker på skuldrene.
”Så du spiser kogte kartofler og kød og sovs og grøntsager nu, Didi?” spørger Anne-Maj for at være helt sikker.
”Og jeg kan godt slukke for friturekogeren?
””Ahhh ...”
Didi sidder stadig uroligt.
”Du kan da godt lave lidt pomfritter, Mormor, hvis du alligevel har gjort klar til det.
De smager da godt til ...
alt det varierede.
”Søndag den 17. marts
Iben har siden barnsben været lidt af et problembarn, synes Anne-Maj.
Hun er usædvanligt godt begavet, men hun er ... om ikke ligefrem doven, så i hvert fald dårlig til at prioritere sin tid, og hun er ikke det fjerneste interesseret i at gøre en intellektuel indsats, selv om hun kunne blive medlem af Mensa så let som ingenting.
Iben klarede sig i sin tid kun med nød og næppe gennem studentereksamen, og siden da har hun faktisk kun truffet forkerte valg:
Hun falder for de forkerte mænd, har den forkerte uddannelse, tager de forkerte jobs.
Selv fastholder Iben, at hun er ganske tilfreds med stillingen som salgsassistent i en skoforretning på Algade, og hun trives lige så godt med at være single, som hendes mor gør det.
Faktisk virker hun direkte lettet over, at hendes eksmand er flyttet ind til sin nye kæreste i København og for nylig har fået en lille søn, som han er så optaget af, at han kun lejlighedsvis kommer i tanker om, at han også har en tiårig datter.
De tre - mor, datter og barnebarn - ses til gengæld ofte; i det mindste hver søndag.
De bor kun få hundrede
meter fra hinanden, og det passer alle parter godt.
Især nu, hvor Anne-Maj er blevet efterlønner, så hun af og til kan få efter-skole-besøg af Ditte-Marie
... Didi! retter Anne-Maj sig selv.
Hun ser ud over komfuret, konstaterer, at det er lykkedes igen: Tilberedningen er timet, så alle tingene vil være færdig på nøjagtig samme tid.
Jeg burde faktisk få en medalje, tænker Anne-Maj.
Eller i hvert fald en eller anden form for diplom.
”Vi spiser om fem minutter,” råber hun ind i stuen og får et par bekræftende grynt tilbage.
Så retter hun mørbradbøfferne og de grønne asparges an på det pæne, blåblomstrede fad, hun for mange år siden arvede efter sin mormor.
Didis tipoldemor.
Det er helt vildt at tænke på.
Anne-Maj har stadig sin mormors duft i næsen, følelsen af hendes bløde, rynkede hud i sine hænder.
For hende hører mindet om mormoren til i den virkelige verden, selv om det er næsten fyrre år siden, hun døde, mens Iben ...
For hende er oldemoren blot et begreb; hun kan vel knap nok huske hende.
Og spørger man Didi, så hører hendes tipoldemor til i så fjern en fortid, at hun lige så godt kunne være en brontosaurus.
Hun kan vel ikke engang huske sin oldemor, tænker Anne-Maj, min mor - som forsvandt længere og længere ind i demensen og til sidst døde, mens Didi stadig var børnehavebarn.
Tiden går så hurtigt, og kvinderne i vores familie dør alt for tidligt.
Anne-Maj sætter fadet ind på spisebordet og vender tilbage efter kartofler og sovs; nu er det så mig, der er ældste generation.
Mig, der på et tidspunkt bliver oldemor og allerhøjst vil være et svagt minde for Didis børn og total fortid for hendes børnebørn.
Tanken fylder hende med en blanding af stolthed og rædsel.
Slægt skal
følge slægters gang.
Man ved det jo godt, men ...
Hun får en kuldegysning.
”Så må I gerne gå til bords,” siger hun.
Anne-Maj formoder altid - naiv, som hun er - at gæsterne ved denne besked omgående finder deres pladser, selv om hun udmærket ved, at sådan går det aldrig.
Der er altid mindst én, som skal tisse af, én, der skal lægge sin telefon til opladning, to, der skal have vasket hænder.
Som regel tager det flere minutter, fra hun kalder folk til bordet, til de alle er bænket - uanset om hun har varslet dem i god tid forinden eller ej - og i de minutter er Anne-Maj ved at eksplodere af utålmodighed.
Forstår de da ikke, at grøntsagerne mister deres spændstighed, at sovsen stivner, at kødets fine, rosa tone bliver bleg og grålig, mens de trasker rundt og fumler sig færdig?
Sådan går det selvfølgelig også i dag.
Anne-Maj stiller skålen med brandvarme, saltede pomfritter ved Didis plads og går tilbage til køkkenet efter en kande isvand.
Hun forsøger at tænke på noget andet end maden, der står og bliver kold.
”Så, Mortensen,” siger hun og stiller spækbrættet med mørbrad-afpudset ned på gulvet.
”Vente!” kommanderer hun, og den lille gravhund sætter sig lydigt med de smukke, mørkebrune øjne stift rettet mod bunken af rå sener og hinder.
"Værsgo!” siger Anne-Maj så, og i samme øjeblik kaster Mortensen sig over byttet.
Da hele herligheden få sekunder senere er inhaleret, slikker hunden spækbrættet omhyggeligt, mens han logrer så kraftigt, at han er ved at få overbalance.
Anne-Maj smiler.
Hun går tilbage til stuen, og - oh!
Et under!
- nu sidder både Iben og Didi på deres pladser.
Didi har allerede skovlet halvdelen af pomfritterne over på sin tallerken.
”Husk, at der også skal være plads til kød og grøntsager,” siger Anne-Maj.
”Det varierede, du ved.
”Didi tager modstræbende mod fadet, lemper én asparges og den allermindste mørbradbøf over på sin tallerken.
Hun ser så mismodig ud ved synet af svampestuvningen, at Anne-Maj venligt lader, som om hun ganske glemmer at række den til hende.
Hvis barnet virkelig kommer igennem både en grøntsag og en mundfuld kød, er det nærmest et mirakel.
"Hvordan går det i Genbrugsen?” spørger Iben i et konverserende tonefald, da de har forsynet sig.
”Du var deroppe i fredags, ikke?
””Jeg er der altid om fredagen,” siger Anne-Maj.
”Det ved du da.
”Iben har i mellemtiden fyldt munden og må nøjes med at nikke.
”Det går rigtig fint,” fortsætter Anne-Maj, der ud ad øjenkrogen ser Didi kæmpe med mørbradbøffen, som hun skærer i mikroskopiske bidder.
"Helmer Bergstrøm døde i tirsdags.
”"Mor!”
Iben har fået tygget af munden.
"Den pæne, gamle mand!
Du kan da ikke i ét og samme åndedrag sige, at det går fint, og at en af de andre frivillige er død.
””Nå nej
,” medgiver Anne-Maj, ”sådan var det heller ikke ment.
Men ... Helmer var jo så gammel.
Over halvfems.”
"Derfor kan det vel godt være trist, at man dør.
Og da isa;r, hvis det er meget pludseligt.
Jeg vidste ikke engang, han var syg.
”"Måske blev han myrdet!”
Didi ser helt oplivet ud.
"Didi!”
Det er Iben.
"Sådan kan man da ikke tænke.
””Det kan man da.
”Didi har lagt kniv og gaffel fra sig, tydeligvis klar til en rask, lille debat om sandsynligheden for en mordgåde blandt Nykøbings ældste.
”Det er ikke pænt.
””Ah, hold nu op,” siger Anne-Maj.
”Didi har bare en lille detektiv i maven.
Det er da okay at lege med tanken, hvis man bare gør det inden for disse fire vægge.
”"Altså, Mor.”
Iben sukker.
”Du skulle aldrig have givet ungen ’Baskervilles hund’.
Didi er alt for ung til krimier.
””Nej, jeg er da ej,” siger Didi.
”Da jeg var i hendes alder,” siger Anne-Maj, "læste jeg Agatha Christie med stor fornøjelse.
”"Som om det skulle være beroligende.”
Iben ryster på hovedet.
"Spis nu, Didi,” siger hun.
”Du må godt lade kødet ligge,” siger Anne-Maj, der kan se, at mørbradbøffen udgør et uoverskueligt projekt.
"Smag på aspargesen i stedet.
”"Det, jeg mente,
var bare ...”
Iben ignorerer sin mors indblanding.
"Hvis Helmers dødsfald var pludseligt, må det have været chokerende for hans pårørende, uanset hvor gammel han var.
”"Man kan vel ikke sige, det var pludseligt...
Han lå da på hospitalet et par dage først, og de sagde, det var hjertet, så ...” Anne-Maj skænker mere vin op til dem begge.
"Jeg har aldrig hørt om, at Helmer skulle have hjerteproblemer, men mentalt var han i hvert fald faldet af på den de seneste måneder.
Det kom ikke bag på nogen, at hans tid var ved at være omme.
I virkeligheden kunne han ikke længere overkomme arbejdet i butikken.
En af de andre overtog tjansen som administrator for nogen tid siden,
men han insisterede på at fortsætte med boghjørnet.
På mange måder var det vel egentlig bedst, at han ...”
Hun leder efter en passende afslutning på sætningen.
Da det viser sig umuligt, skifter hun spor: ”Jeg tror, jeg får lov at få ansvaret for bøgerne nu.
”Anne-Maj har, lige siden hun for et halvt års tid siden gik på efterløn, arbejdet som frivillig i Genbrugsen, der holder til i et nedlagt supermarked omme bag den nye Irma.
Bare en enkelt dag om ugen, fra klokken ti til atten.
Interessen for bøger har hun altid haft.
Hun elsker at læse dem, snuse til dem, mærke på dem, og hun har et skarpt øje for smukke forsider og fine detaljer i indbindingen.
Jobbet som ansvarlig for Genbrugsens pænt store bogafdeling har hun derfor haft kig på længe, men gamle Helmer havde ejerfornemmelser til det sidste og afparerede enhver antydning af at dele tjansen med nogen.
Hvis hun kan arve den position nu ...
Iben lægger hurtigt højre hånd op på bordet med et skyldbevidst udtryk.
Så har hun igen listet en bid kød ned til Mortensen.
”Så er der ikke mere nogen mænd derinde, vel?
””Der er jo Stanley.
Stanley Hjort.
”"Ham den retarderede?
””Åh, det må du ikke kalde det.”
Hun skotter til Didi, der nu sidder og dissekerer aspargesstilken.
"Stanley er hjerneskadet efter en trafikulykke, og nej, han fungerer ikke optimalt.
Men han er en stor hjælp.
Kommer hver dag og tager sig af alt det, vi andre ikke kan klare; klatrer på høje stiger, når de øverste hylder skal støves af, henter tunge tøjsække og kasser hjemme hos folk, gør rent og holder vores lille varevogn i fin stand.
””Det Blå Lyn,” siger Didi, som åbenbart hører lidt mere, end hun ser ud til.
"Nemlig.
”Anne-Maj smiler.
”Uden Stanley ville det være svært at holde butikken i gang.
””Det var ikke for at tale dårligt om ham.
””Jeg kan bare ikke lide det ord: retarderet.
”De sidder lidt og spiser i stilhed.
Didi rækker ud efter vandkanden.
Hun gør intet for at forhindre, at alle isterningerne plumper ned i hendes eget glas.
Da hun sætter kanden tilbage, møder hun sin mormors blik.
Anne-Maj blinker til hende.
Iben genoptager samtalen fra før: "Helmers enke arbejder stadig i butikken, ikke?
Hvad er det, hun hedder?”
”Vips.
Vibeke.
””Hun må være helt knust.
””Hun tager det nu forbløffende pænt.
”Anne-Maj lader flygtigt tankerne runde Vips, der trods sine fireogfirs år og et temmelig vakkelvornt bentøj stadig er den, der har ansvaret for afdelingen med sølvtøj, bijouteri og ure, alt sammen opbevaret i en glasmontre ved siden af kasseapparatet, hvor hun sidder nogle timer hver eneste eftermiddag i en behagelig stol og indkasserer penge fra kunderne.
Hun rejser sig kun, når nogen vil se nærmere på de fine sager.
Så står hun med et fast greb om stokken, mens hun med den anden hånd låser montren op og trækker den ene fløjlsklædte, flade skuffe ud efter den anden.
Nøglen til montren opbevarer hun trods kollegernes protester et sted i bunden af sin taske, så det i praksis er umuligt at sælge smykker og sølvtøj uden for hendes arbejdstider.
Vips elsker sit job og er ligesom de øvrige i Genbrugsen ligeglad med, at det er ulønnet.
Hun tog en enkelt fridag i
anledning af sin mands død, men dagen efter igen havde hun atter siddet på sin plads.
"Måske rammer sorgen først efter bisættelsen.
”"Hvornår er det?”
"På tirsdag.”
"Skal du med?"
"Det tror jeg, vi alle sammen skal.
Butikken kan godt lige holde lukket i et par timer midt på dagen.
Helmer arbejdede der i over ni år.
Selvfølgelig skal vi sende ham ordentligt herfra.
""Naturligvis.
”"Ikke at nogen kommer til at savne ham.
Han var en tyran.
”"Mor!
”Anne-Maj trækker på skuldrene.
"Det var han altså.”
Hun synes egentlig, de har talt længe nok om den kradsbørstige, gamle mands død, så efter en pause udbryder hun: "Ih, jeg har så mange planer for den bogafdeling!”
Iben ser på hende.
"Ja?
""Allerførst vil jeg smide alle de forældede opslagsværker ud.
Lademanns Leksikon, uddaterede atlasser og så videre.
Helmer mente, de er mange penge værd, men der er jo ingen, som vil have den slags mere.
Alt ligger jo på nettet.
Så vil jeg finkæmme skønlitteraturen og smide de mest slidte bogklubudgaver ud.
Måske kan jeg lave små udstillinger med børnebøger eller krimier.
Det trækker et helt nyt publikum til.
Og så vil jeg indføre et system, så hver enkelt bog forsynes med den dato, vi får den.
På den måde er det nemt at se, om den har stået og samlet støv på hylden alt for længe og lige så godt kan smides ud.
"Iben nikker fraværende.
Hendes opmærksomhed er rettet mod datteren, der er i færd med at skovle flere pomfritter over på sin tallerken.
”Du skal også spise resten af kødet, Didi.
”"Mormor siger, jeg ikke behøver.
””Men du har spist din asparges, kan jeg se.
”Iben taler i det mest kunstigt pædagogiske tonefald, man kan forestille sig.
”Det var da fint, skat.
Vil du have én til?
””Nej tak.
”Didi skubber tallerkenen med hele bunken af pomfritter fra sig.
”Tak for mad, fru Mortensen.”
Anne-Maj skærer en grimasse.
Én ting er, at hendes datter kalder hende ved efternavn, når hun skal drille, men at også Didi er begyndt på det ...
Hun orker ikke at protestere.
”Må jeg godt gå fra bordet?
”Anne-Maj ser efter sit barnebarn, der nu er på vej over til sofaen med sin mobiltelefon.
”Vil du ikke have dessert?” spørger hun.
”Der er is.
”"Hvilken slags?”
Didi sidder allerede med blikket klistret til mobilen.
"Vanilje.
”Hun ser op.
"Hjemmelavet?
”Et næsten umærkeligt suk.
"Nej, købt.
”Så vil jeg godt.
”Hun møder Anne-Majs blik.
”Og tak.
”Didi ved udmærket, hvor ondt det gør på hendes madlavnings-fanatiske mormor at besudle sin fryser med industrifremstillede madvarer; barnet er udmærket klar over, at indkøbet af en liter økologisk Hansen-is udelukkende er foretaget for hendes, Didis, skyld, og hun er velopdragen nok til at vise sin anerkendelse.
"Tak, fru Mortensen.
”Tirsdag den 19. marts
Nykøbing Kirke er næsten otte hundrede år gammel; en klassisk, rød munkestensbygning uden dikkedarer.
Den er omgivet af et lille anlæg med oldgamle gravsten og monumenter, men selve kirkegården er placeret nogle hundrede meter derfra; der er simpelthen ikke plads nok i kirkens umiddelbare nærhed, så allerede i nitten hundrede og tyve holdt man helt op med at begrave byens døde på kirkens matrikel.
Kirkens indre er lige så enkelt som det ydre: tunge, hvidkalkede hvælvinger båret af nøgne, rustikke rødstenssøjler.
Et simpelt kors og et fint detaljeret sejlskib udgør de eneste pyntegenstande i det strenge, hvide kirkerum, hvis kalkmalerier for længst er udslettet.
Meget protestantisk, tænker Anne-Maj, hver gang hun er her.
En katolik ville bogstaveligt talt slå kors for sig ved synet af dette spartanske Guds hus.
Selv holder hun meget af den diskrete stil; holder i det hele taget af sin kirke.
Det er her, hun er døbt, her, hun blev viet til sin utro mand, og her, hun en dag skal begraves.
Så vidt er det da heldigvis ikke kommet; hun har forhåbentlig mange år endnu.
Tyve?
Måske femogtyve, nu hvor
hun er holdt op med at ryge ... Anne-Maj nikker til en af de andre frivillige fra Genbrugsen, en landmandsenke fra Nørre Asmindrup-kanten ved navn Else Simonsen.
Hun er god nok, tænker Anne-Maj, stovt og ligefrem, omend måske en smule naiv.
Hun rykker sig lidt på bænken, så den anden kan få plads.
”Hvor er her smukt pyntet op,” halvhvisker Else.
”Så mange blomster.
””Det er den der, der er fra butikken,” siger Anne-Maj og peger på en krans med hvide blomster.
”Vi skal betale halvandet hundrede kroner hver.
””Så meget?”
Else ser helt forskrækket ud.
Anne-Maj trækker på skuldrene.
”Den kostede over tusind kroner.
””Uha da,” siger Else.
"Hvem har lagt ud?
””Det har jeg.
”Else åbner tasken for at fiske sin pung op og ordne betalingen med det samme.
Anne-Maj bremser hende ved at lægge en hånd på hendes.
"Vent,” siger hun.
”Vi kan ikke sidde og vifte med pengesedler her i kirken.”
”Nå nej.
”Else retter sig op, stadig med tasken i skødet.
”Hun ser så lille ud deroppe.
”Anne-Maj ved straks, hvem hun mener.
Oppe på forreste bænk sidder Helmers enke, Vips, mellem sine to midaldrende sønner.
Parykkens lidt for ensfarvede, mørkebrune krøller er nemme at kende, selv om de kun lige akkurat kan anes over kirkebænkens høje ryglæn.
I det samme sætter orglet ind og maner følget til tavshed.
Selve højtideligheden er fin og værdig; præstens tale mere personlig, end man ofte oplever det, selv om den er præget af en vis professionel distance.
Der er da et
argument for at gå i kirke af og til, tænker Anne-Maj: Man får en ordentlig afsked, ikke en ligegyldig tale fra én, der udelukkende kender afdøde fra de efterladtes beskrivelse.
At præsten ikke nævner Helmers tendens til at være trættekær og vrissen, mener Anne-Maj er et udtryk for høflighed over for de efterladte.
Hun kan fra sin plads midt i kirken se, at de voksne sønner må have gang i lommeservietterne et par gange.
Han kan jo sådan set godt have været en kærlig far, tænker Anne-Maj, selv om hun har svært ved at forestille sig det.
I virkeligheden kendte hun ikke manden særlig godt.
Hun har kun haft en smule med ham og Vips at gøre, efter at hun begyndte i Genbrugsen for et halvt år siden, og hendes stærkeste følelser over for det aldrende ægtepar er irritation.
Mens resten af følget synger den sidste salme - Anne-Maj er tonedøv og sparer altid sin omverden for at opleve det med egne ører - gennemgår hun i tankerne de indkøb, hun skal foretage på vej hjem.
Hun skal både i Irma efter den gode akaciehonning og en pakke frisk hummerravioli, og så må hun lige et smut i Netto efter toiletpapir og andre mere gængse dagligvarer.
Else Simonsen sidder stadig med hænderne hvilende på tasken.
Hun er ikke helt så hensynsfuld som Anne-Maj, så hun synger højlydt og begejstret med på salmerne med en uskøn vibrato, der kun rammer melodien sporadisk - så meget kan selv en tonedøv konstatere; om ikke andet, så ved at betragte de omkringsiddendes mimik, hver gang Else giver den ekstra gas.
I det samme kommer Anne-Maj i tanker om de poussiner, hun forleden så på tilbud i Irmas reklameavis.
Måske skulle hun købe nogle stykker med hjem til fryseren.
Hun burde føje det til listen for
ikke at glemme det, men man kan jo ikke sidde her og skrive indkøbssedler under en bisættelse, erkender hun med en vis beklagelse.
Omsider er højtideligheden overstået; kirkeklokkerne slår deres langsomme, monotone begravelsesslag, mens kisten bæres ud.
Vente, vente, vente, mens kisten ligger i den åbne rustvogn, og familien får lagt de langstilkede roser, der åbenbart hører sig til nu om dage.
I det mindste er vejret dejligt, tænker Anne-Maj og sørger omhyggeligt for ikke at se alt for munter ud ved tanken.
Det er en af de første rigtige forårsdage, lun og lys.
Træerne er endnu ikke sprunget ud, men i forpladsens periferi står klynger af vintergækker og krokus.
Så lukker bedemanden bagsmækken og triller ud fra kirkens grund.
Mens folk stiller sig i kø foran enken og sønnerne for at kondolere, holder Anne-Maj og nogle andre frivillige fra Genbrugsen sig tilbage i en lille klynge, mens de venter på, at det skal blive deres tur: Else Simonsen, der nu har fået afleveret sit kontante bidrag til kransen og derfor omsider kan tænke på andet end sin håndtaske, førtidspensionisten Stanley Hjort med den ludende skikkelse og et evigt undskyldende udtryk i ansigtet - samt naturligvis Valborg von Schilling.
Hun er butikkens administrator, styrer vagtplaner og økonomi og tager imod eventuelle afbud.
Det er hende, der indkalder til fællesmøder og har kontakten til hovedkontoret, den lokale handelsforening og kommunen.
Valborg er midt i halvfjerdserne, høj og benet med en buet, aristokratisk næse.
Altid i pletfrie og nypressede spadseredragter.
Ellers er det kutyme blandt de frivillige, at man går i genbrugstøj fra butikkens udvalg, bortset fra undertøj
og strømper.
Alle betaler naturligvis for det, de tager, men priserne er lave, og tøjet er altid pænt og rent.
At det så ofte er noget uddateret i snittet og måske skredet lidt i sømmene, generer ikke nogen af dem - altså bortset fra Valborg, der ikke skal have noget af at gå i andre menneskers aflagte tøj.
”Hvor er resten?” spørger Else nu.
”Kylle besøger sin søster i Nakskov, og Lis kunne ikke komme,” svarer Valborg.
”Hun gav ikke nogen grund.”
Et alvorligt blik rundt i kredsen, indtil hun føler sig overbevist om, at alle har forstået, hvor upassende det er ikke at begrunde sit fravær.
”Ruth måtte også melde afbud til selve højtideligheden, men hun prøver at nå gravøllet.
Hun havde en speciallægetid her i formiddag.
”Ingen svarer.
Man nikker blot.
I det samme kommer Ruth Møllegaard susende om hjørnet og slutter sig til den lille flok.
”Så nåede jeg det lige,” siger hun forpustet.
”Når man taler om solen,” siger Anne-Maj.
”Jeg kom minsandten til før tiden.
Det er jo ikke noget, man er forvænt med hos øjenlægen.
Der plejer altid at være så mange.”
Da ingen stiller det spørgsmål, hun tydeligvis venter, fortsætter Ruth uopfordret: ”Der var heldigvis ingenting i vejen, sagde han, bortset fra en smule grå stær.
Men det har vi jo alle sammen i vores alder, ikke?
”De andre flytter uroligt på sig.
Det er ikke rart at blive mindet om sit fysiske forfald.
Og da slet ikke ved en bisættelse.
Else rømmer sig.
”Vi skal vel også tale lidt om fremtiden,” siger hun.
"Fremtiden?” spørger Valborg.
”Ja, hvad vi gør med bogafdelingen, nu hvor Helmer er gået bort.
”Anne-Maj stivner.
”Hvad mener du?” spørger hun.
”Hvad vi gør?
””Ja, nogen skal jo overtage Helmers ansvarsområde,” bliver Else ved.
”Jeg påtager mig gerne arbejdet med bøgerne, hvis der så er en anden, der vil organisere strygning og reparation.
Jeg kan selvfølgelig godt give et nap med, når der er travlt, men ...”
Det er nødvendigt at gribe ind.
Lige nu.
Hvis hun ikke gør det, vil Else løbe med tjansen, inden man får set sig om.
"Bliver det ikke for meget for dig, søde?” siger Anne-Maj med sin venligste stemme.
”Der er en del slæbearbejde med bøgerne, og du har jo så dårlig ryg.”
”Det går nok.
”Else ser på selskabets eneste mand.
"Stanley har lovet at hjælpe.
Ikke Stanley?
”Så de har allerede talt om det, Stanley og Else.
Er Valborg også indviet?
Anne-Maj skotter til hende, men det lange, aristokratiske ansigt er ganske neutralt.
Hvis Else også har taget hende i ed, er kampen tabt på forhånd.
”Det er vel nok sødt af dig, Stanley.
”Anne-Maj smiler moderligt til den hjerneskadede mand, der nu har fået et dybt bekymret udtryk i sit flakkende blik.
Han er tydeligvis nervøs for at have rodet sig ud i en konflikt, han ikke forstår.
Anne-Maj fortsætter: "Men du har jo så mange andre pligter, der skal passes.”
Han svarer stadig ikke, så hun vender sig mod Valborg.
"Det er da lidt dumt at skulle trække på Stanley, når andre med lethed ville kunne klare arbejdet uden hans hjælp.
Giver du mig ikke ret?”
”Og det skulle så være dig?
”Elses stemme er stadig høflig, men hendes kinder blusser faretruende.
”Du, som har været i butikken i kortest tid?
”"Hvorfor skulle det spille nogen rolle, hvor længe ...”
”Så!
”Valborgs stemme skærer igennem.
”Det her er hverken tid eller sted til den diskussion.
””Nej.”
Anne-Maj ser væk.
Hendes rival mumler noget, som ingen andre kan høre.
Alt det, Anne-Maj ellers godt kunne lide ved Else - hendes vil jestyrke, hendes beslutsomhed, hendes energi - virker nu direkte alarmerende.
Anne-Maj får brug for al sin snarrådighed, hvis hun skal have sit ønske opfyldt.
”Vi holder et fællesmøde på torsdag,” fortsætter Valborg og lader atter sit myndige blik glide rundt i den lille gruppe mennesker.
”Efter lukketid.
Jeg håber, I kan komme alle sammen.
””Jeg laver et opslag i gruppen,” siger Ruth.
Den vigtigste del af kommunikationen mellem de frivillige i Genbrugsen foregår via en Facebook-gruppe, som Ruth styrer med myndig hånd.
Skal der mere brede informationer ud med efterlysninger efter nye frivillige eller slagtilbud til butikkens faste kundekreds,
slår hun dem op i byens lokalgruppe.
”Og du, Else, ved det så allerede nu.
”Elun ser på den lille, rødkindede kone, som i lighed med Vips ikke benytter sig af en computer og derfor konstant må inlormeres telefonisk.
Valborg marcherer over til Vips og hendes sønner, der nu er blevet kondoleret af alle andre.
Resten af dem følger tavse efter.
Anne-Maj kan mærke Elses blik.
Den stakkels kvinde har ingen anelse om, hvor store kræfter hun er oppe imod.
Anne-Maj kommer i det samme i tanker om noget.
Hun fisker indkøbssedlen og en kuglepen op af tasken og tilføjer: ’Poussiner, Irma.
’Torsdag den 21. marts
Den glohede masse af kokos, puddersukker, smør og en sjat mælk glider ud af gryden og lægger sig i et blødt, flydende lag over den næsten færdigbagte kagebund.
Anne-Maj glatter efter med dejskraberen, så det brune fyld fordeler sig jævnt, helt ud i hjørnerne.
Så sætter hun bradepanden tilbage i ovnen, der i mellemtiden er nået op på en lidt højere temperatur.
Derefter indstiller hun minuturet og rydder køkkenet; sætter i opvaskemaskinen, vasker gryden omhyggeligt i hånden, tørrer alle bordplader og komfuret af med en ren, fugtig karklud og ...
”Nej, Mortensen,” siger hun, da hunden forsøger at møve sig ind i opvaskemaskinens lækkert duftende indre.
Hun skubber dyret til side og smækker lågen i ...
Pling!
Der kom signalet om, at de fornødne fem minutter er gået.
Anne-Maj tager den færdige drømmekage ud af ovnen, stiller den til afkøling og går ind i stuen.
”Hvordan går det?” spørger hun.
Didi sidder ved spisebordet og laver lektier.
Lige nu en engelsk stil om ’A pet
I love’.
Hun har (naturligvis) valgt at skrive om Mortensen, og øverst på siden har hun
tegnet et faktisk ret vellignende portræt af sin mormors hund.
”Jeg er færdig.
”Hun retter sig op.
”Vil du se?
”Anne-Maj rækker ud efter kladdehæftet og sætter sig over i sofaen med stilen.
’I love a dog cald Mortensen, står der som overskrift.
Den korte tekst er indholdsmæssigt rigtig fin, men fyldt med stavefejl.
Til gengæld ved Didi, at en gravhund hedder en Dachshund, selv om hun staver det ’dakeshund’, og hun har helt styr på, at hundesnoren kaldes en leash - ’lish’, skriver hun.
Barnets engelske ordforråd er imponerende, hendes kun ti år taget i betragtning.
Eller også er det netop på grund af alderen, tænker Arme-Maj.
Børn og unge
nu om dage er jo stopfodret med engelsksprogede tv-serier og YouTube-videoer, og de har engelsk fra første klasse.
Ikke så mærkeligt, at de kan tale og forstå sproget meget tidligt.
Det er åbenbart mest det med retskrivningen, der glipper.
”Den er rigtig fin, din historie,” siger hun højt.
”Det vil nok være en god idé at sætte punktum et par steder, så man kan se, hvordan sætningerne hænger sammen -eller snarere: ikke gør.
”Didi ser uforstående på hende.
I hendes generation bliver punktummer og store begyndelsesbogstaver anset for at være overflødige; kommaer og spørgsmålstegn betragtes som endnu mere irrelevante, og alle andre tegn er i praksis ikkeeksisterende.
Hun trækker på skuldrene.
Anne-Maj viser hende, hvordan teksten straks bliver mere forståelig med blot fire punktummer anbragt de rette steder, men stavefejlene dropper hun at rette.
Det må engelsklæreren tage sig af.
I stedet roser hun
Didis ordforråd, og barnet lyser op i et bredt smil.
Hun er så
køn, tænker Anne-Maj.
Masser af tykt, lyst hår i en lang fletning ned ad ryggen, hasselbrune øjne, masser af bittesmå, mørkebrune fregner, selv på denne tid af året.
Hun er alt for tynd, selvfølgelig, men det kan der vel gøres noget ved.
”Vil du have resten af isen fra i søndags?” spørger hun.
Det er fuldt bevidst, at Anne-Maj ikke tilbyder hende et stykke af drømmekagen, der har fået hele huset til at dufte så vidunderligt.
Didi spiser ikke nogen form for kombinerede fødevarer.
Drømmekagens to lag, et brunt og et lysegult, gør den uacceptabel i Didis øjne, især fordi de har hver sin struktur.
Didi er i færd med at pakke sine skoleting sammen og putte dem ned i tasken.
Hun ser op, grubler en stund.
”Ja tak,” siger hun så.
Det er altså ikke normalt, at en tiårig ligefrem skal tænke sig om, før hun tager imod en portion is, tænker Anne-Maj, da hun tager isboksen ud af fryseren.
Det er den slags, der kan give én mistanke om en spiseforstyrrelse, mener hun og takker i sit stille sind guderne for, at Iben er så omhyggelig med at fodre sin datter med vitaminer og mineraler i pilleform.
*En time senere er de på vej op ad Algade.
Didi skal hjem til sin og morens lejlighed i en nyrenoveret baggård bag boghandlen og slæber på sin skoletaske, Anne-Maj balancerer med bradepanden, som hun har pakket ind i en stor plastpose, samt en bomuldspose med en flaske cognac i.
Begge dele er nøje gennemtænkte bidrag til fællesmødets
kaffe og te.
Kage og avec skal, i kombination med en lille tale, hun omhyggeligt har forberedt, være med til at overbevise gruppen af frivillige om, at hun er det eneste rigtige valg til den ledige post som bogansvarlig.
Da Anne-Maj skal ned ad smøgen ved Matas, skilles deres veje.
Hun vinker med de to fingre, som hun lige akkurat kan frigøre fra sin uhåndterlige oppakning, og Didi efterligner sin mormors kejtede bevægelse med et grin.
”Ses på søndag,” råber Anne-Maj efter sit barnebarn.
”Jep.”
Didis fletning hopper og danser ned over rygsækken.
Hun ser sig ikke tilbage.
Da Anne-Maj få øjeblikke senere skubber butikkens dør op med skulderen, er klokken præcis halv seks, og Stanley står klar til at afvise eventuelle kunder, som ikke har fattet, at den på glasdøren angivne lukketid klokken sytten tredive betyder, at de lukker ... ta-da!
... klokken sytten tredive.
Hans blik rettes fluks mod den plastind-hyllede bradepande.
”Drømmekage ,” oplyser Anne-Maj uden at være spurgt.
”Ja.
”Stanley smiler.
Han taler kun yderst sjældent, så hun opfatter det som en stor kompliment, da han i en monoton lydpølse fortsætter: ”Jeg-kan-godt-lide-drøm-mekage.
””Giver du en hånd?” spørger hun.
Hendes arme, som bærer vægten af både cognac, håndtaske og bradepande, føles, som om de er ved at falde af.
Stanley tager straks kagen og går i forvejen ud i den afdeling af butikken, hvor kun personalet har adgang.
Toilet, depot og så dette rum, hvor de frivillige holder alle deres møder.
Før i tiden rummede lokalerne et supermarked, som nu er flyttet ud af bymidten, så selve butiksrummet
og depotet er usædvanligt store for en genbrugsbutik.
I frokoststuen, derimod, er der kun lige akkurat plads til et lille bitte tekøkken, et smalt bord med en stationær computer samt et langt bord med umage stole omkring.
Valborg sidder allerede på sin faste plads for bordenden, hvor Genbrugsens regnskabs-ringbind permanent ligger klar - som om frokoststuen er hendes private kontor.
I vindueskarmen ved siden af hende ligger hendes uundværlige, brunstribede mulepose.
Meget mere praktisk end en håndtaske, som hun altid siger.
Så kan jeg have mine A4-mapper.
Hun hilser venligt på den nyankomne, men gør ikke mine til at hjælpe.
Det ville vel også være for meget forlangt.
”Sæt den bare der.
”Anne-Maj nikker over mod tekøkkenet,
Stanley adlyder.
Hun skærer kagen i præcis lige store kvadrater, arrangerer dem symmetrisk på et glasfad - et lån fra butikkens afdeling med service - og sætter kagefad og cognacflaske over på bordet.
Valborg ser op fra regnskaberne, lader sit blik hvile kortvarigt på traktementet og nikker.
”Det ser dejligt ud,” lyder hendes dom.
”Tak.
”Anne-Maj ser på Stanley, der nu står og kigger længselsfuldt på drømmekagen.
"Stanley, kan du ikke gå ud og finde nogle glas til cognacen?
”Han peger på de snapseglas, der står på hylden over vasken, og som de frivillige bruger, når de får sig en lille skarp efter fyraften.
De to damer veksler et blik.
En undertrykt latter danser i Valborgs øjne.
”Nej, de er til vores fyraftens-bitter.”
Anne-Maj rejser sig.
”Kom, så skal jeg vise dig, hvilken slags glas man bruger til cognac.
”Samtlige Genbrugsens frivillige møder op, selv om mødet er indkaldt med uhyre kort varsel.
Lis Klausen og Ruth Møllegaard har begge haft eftermiddagsvagt og er der derfor i forvejen, Kylle Poulsen kommer brusende lige til tiden i en sky af tung parfume, og Vips Bergstrøm overrasker ved sin blotte tilstedeværelse her to dage efter mandens bisættelse.
Else Simonsen ankommer allersidst - også hun med en overdækket bradepande.
Med et løftet øjenbryn ned mod Anne-Majs drømmekage siger hun: ”Nå, jeg kan se, at vi er to, der har fået samme idé.
Det ser vel nok lækkert ud, Anne-Maj.”
Hun smiler med lukket mund.
"Smækfyldt med dejlige kalorier.”
Med en elegant håndbevægelse som en tryllekunstner tradcker hun viskestykket af sin bradepande, hvorved hun åbenbarer et dusin rosinboller, en pakke Kærgården samt et glas hjemmelavet solbærmarmelade.
Mens alle åh’er og ah’
er, syder Anne-Maj indvendig.
Boller?
Ha!
Sådan nogle kan enhver jo bage.
Kender hun Else ret, er de ikke engang økologiske.
Og så Kærgården!
Anne-Maj er lige ved at give udtryk for sin holdning til smørbare blandingsprodukter, men bremser sig selv i sidste øjeblik.
Mange mennesker, garanteret også en del af de tilstedeværende, bruger den slags uden at tøve og kalder det endda for smør.
Skal hun vinde dem over på sin side, er det ikke nu, hun skal være hovskisnovski.
Da alle har taget for sig af både kage og boller - Anne-Maj holder et skarpt øje med, hvem der tager hvad, og hvor hurtigt det svinder ind på de respektive fade -rømmer Valborg sig og erklærer mødet for åbent.
Hun siger et par ord til minde om Helmer, kondolerer endnu en gang Vips på vegne af Landsforeningen Genbrugsen
og nævner, hvor stort et hul den gamle mand efterlader sig i butikkens daglige virke.
Alle mumler et eller andet.
Vips fører rituelt et sammenfoldet lommetørklæde op til øjnene.
”Og det er jo derfor, vi er samlet her i dag,” fortsætter Valborg.
”Der er ingen tegn på, at der er nye frivillige på vej ind i vores lille kreds, så vi får ikke en afløser for Helmer udefra.
Vi må klare os med de hænder, vi nu engang har til rådighed, så vi må finde ud af, hvordan vagtplanen skal skrues sammen, og hvem der fremover skal have ansvaret for bogafdelingen.
”Der bliver stille omkring bordet.
Alle - også dem, der ikke i egen person overværede de to damers sammenstød ved kirken - kender tydeligvis til problematikken.
”Jeg har forstået,” siger Valborg, da stilheden har varet længe nok, ”at der er hele to, som er interesserede i at overtage bogafdelingen: Else, som i nogle år har haft ansvaret for klargøring og reparation af diverse beklædningsgenstande ...”
hun ser på Else et øjeblik, før hun flytter blikket til Anne-Maj, ”... og Anne-Maj, som kun har været her i syv måneder og derfor endnu ikke har et egentligt ansvarsområde.
””Er det så ikke mest logisk, at Anne-Maj får den tjans?” afbryder Kylle med et utålmodigt udtryk.
”På den måde skal vi ikke til at ændre bemandingen af alle de andre områder.
Det behøver vi vel ikke holde nogen større palaver over.
””Ah,”
siger Else hurtigt.
"Anciennitet betyder vel også noget, skulle jeg mene.
”"Selvfølgelig gør det det,” siger Anne-Maj og klapper Else på hånden.
”Det gør det da.”
Hun smiler.
"Hvis man er en bogorm, er det da et dejligt område at beskæftige sig med - også selv om man har så dårlig ryg, at man må have hjælp til at passe arbejdet.
”Hun håber virkelig ikke, at nogen kommer i tanker om, hvor meget hun selv halter, hver gang hendes dårlige knæ gør knuder.
”Jeg ved, jeg ville være god til bogafdelingen,” siger Else.
”Og Stanley vil gerne hjælpe.”
Hun ser appellerende på ham, men manden er så koncentreret om sit fjerde stykke kage, at han ikke kan bekræfte noget som helst.
”Jeg brænder for bøger,” tilføjer hun lidt tamt.
”Så du læser meget, Else?” spørger Valborg.
”Ja da.
”Landmandsenken har fået røde kinder.
”Nu har jeg jo fået tid til det, efter jeg er kommet på folkepension.
””Og du har et bredt kendskab til litteratur?
Du ved, hvad der sælger?
””Joh, jeg ...”
Else bliver endnu rødere.
”Jeg ved da, hvad jeg selv kan lide, og det er alle de bøger, der er allermest kø til på biblioteket.
”Hun remser nogle titler på romantiske romaner op, nævner et par biografier og en såkaldt samtalebog.
Valborgs ansigt er neutralt lyttende.
Anne-Maj ved, at Valborg von Schilling var skolelærer, før hun blev pensioneret, og det kan man faktisk godt mærke.
Hun kan i hvert fald styre et møde, og hun er dygtig til at holde sit ansigt i ro, så ingen kan aflæse hende, før hun selv er klar.
Måske har hun også taget ved lære af sin politiker-ægtefælle, tænker Anne-Maj.
Valborgs nu afdøde mand var i mange år borgmester i en sjællandsk købstad.
Det faktum har hun underholdt med så ofte, at de frivillige bag hendes ryg kalder hende Borgmesterinden.
Skal man vove et gæt, så er Valborg lige nu mest på Anne-Majs side i den nuværende konflikt, men det er svært at greje.
”Og du, Anne-Maj,” siger hun og vender sig mod hende.
”Du er vel også en ivrig læser, siden du har lagt billet ind på afdelingen?
””Ja,” siger Anne-Maj.
Det her er det tidspunkt, hun har ventet på, så hun retter sig i stolen og påbegynder sin lille tale.
Hun holder den så kortfattet som muligt, men får alligevel nævnt det hele: den lille udstilling af gode børnebøger, skønlitteratur af en vis kvalitet, en separat krimiafdeling, dateringen af nyankomne bøger.
”Du har tænkt over det,” siger Valborg.
”Men du ved godt, at bogafdelingen ikke får mere plads, end den har i dag, ikke?
Hvad vil du gøre for at skaffe hyldemeter nok?
””Jeg vil køre på genbrugspladsen med alle de forældede opslagsværker og de mest slidte bogklubbøger, som bare står og fylder op,” siger Anne-Maj straks.
"Desuden kan man vel ...”
Vips afbryder: ”Det kan du ikke menel Helmer satte en ære i at kunne tilbyde kunderne et fint udvalg af indbundne, komplette leksika.
””Der er jo en grund til, at de har stået der i årevis, Vips: Ingen vil have Lademanns leksikon og en forældet fem-binds lægebog i dag,” svarer Anne-Maj en smule mere overbærende, end hvad der vel egentlig er klogt.
Hun kan fornemme Kylle, Ruth og Lis’ ubehag; sådan taler man ikke til en nybagt enke.
Hun fortsætter derfor: ”Jeg er sikker på, at Helmer havde god forstand på de antikvariske bøger, men ét sted skal der jo skæres, hvis vi skal forny os.
”Nu har Vips atter gang i lommetørklædet.
Anne-Majs selvsikkerhed daler.
Den sympati, hun måtte have vundet
ved sin gennemtænkte og engagerede strategi, er fuldstændig tabt.
Enketårer trumfer enhver sund fornuft, og det kunne hun have tænkt sig til.
Hun ser på Valborg, som hun håber har bevaret det kølige overblik midt i alt det her fnidder.
Hun må da kunne se, at Anne-Maj er det eneste rigtige valg.
Alle ved, at Valborg von Schillings ord er lov.
Borgmesterinden sidder lidt, ser ned i sine papirer, skænker sig en kop sort, usødet kaffe samt en ganske lille cognac og siger så: ”Jeg synes, at I skal deles om jobbet, Else og Anne-Maj.”
Hun løfter hånden, da Else begynder at protestere.
"Havde det her været en almindelig arbejdsplads, ville vi have været nødt til at vælge én og lade det være op til den vragede at beslutte, om hun så ville fortsætte i sin gamle stilling eller finde noget nyt.
Men sådan spiller klaveret ikke her.”
Hun ser på de fremmødtes ansigter, ét efter ét.
"Dette er en godgørende forening; alle er her på frivillig basis, og vi har ikke råd til at sige farvel til én eneste af jer.
”"Jo, men ...”
Anne-Maj læner sig tilbage.
”Hvad så?”
”Vi må tænke på organisationen og indtjeningen, ikke på enkeltpersoner.
”"Skal vi ikke stemme om det?” spørger Kylle, der er i færd med at fordele det smørbare blandingsprodukt på en halv bolle.
Med den her har hun spist tre - og kun ét stykke kage, har Anne-Maj bemærket.
Hun vil vædde på, at Kylle har flyttet sin sympati til Else.
”Om det skal være Else eller Anne-Maj?” spørger Lis.
"Nej,” skærer Valborg igennem.
”1 første omgang stemmer vi om, hvorvidt det skal være en fælles opgave eller ej.
”Else og Anne-Maj er de eneste, som stemmer imod.
Ingen kommenterer, at Stanley rækker hånden op ved
begge forslag.
Bogafdelingen skal deles mellem de to kombattanter.
”Men hvad gør vi så med strategien?” spørger Anne-Maj opgivende.
”Hvis vi skal være enige om hver eneste lille detalje, bliver det jo ...”
”Det er jeg sikker på, I finder ud af,” afbryder Valborg og rækker ud efter muleposen.
”Jeg har lavet nogle reviderede vagtplaner ...”
Efter mødet går Anne-Maj træt og slukøret ud i aften-mørket.
Hun slæber atter på såvel bradepande som den stadig halvfulde cognacflaske.
Der har ikke været den store afsætning på sidstnævnte; måske skulle de bare have holdt sig til en bitter, som de plejer.
”Vil du have et lift?
”Vips står pludselig ved siden af hende.
Hendes øjne, som engang må have været brune, er falmede til en kulør som kold te.
Hun har lagt en spinkel hånd på Anne-Majs arm.
”Jeg bor lige hernede på Lindealle.
”Anne-Maj tøver.
”Der er ikke så langt.
””Jo, kom nu,” siger Vips.
”Du har så meget at slæbe på, og jeg skal alligevel den vej.
”Hendes bil er rød og helt ny.
"Helmer var så glad for den,” siger hun, da Anne-Maj høfligt roser det diminutive køretøj.
Vips virker næsten munter.
Glemt er åbenbart det lille sammenstød over hendes mands måde at drive bogafdelingen på.
Måske er hun i virkeligheden en smule lettet over at være blevet enke?
Det er jo ikke noget, man sådan siger højt, men
ingen kan vel fortænke hende i det.
Hvis manden opførte sig lige så dominerende derhjemme som i butikken, må det være ganske rart at slippe for ham.
”Jeg kunne jo også bare selv have kørt,” siger Anne-Maj og skubber passagersædet tilbage, så der er plads til både mave og bradepande.
”Men jeg tænkte ... den smule vej.
”Vips nikker.
Hendes fokus lige nu er på at bakke ud fra parkeringspladsen, hvilket foregår i snegletempo.
Da den omstændelige manøvre omsider er overstået, bemærker hun Anne-Majs blik.
”Jeg er ikke så vant til at køre,” siger hun.
”Det var altid Helmer, der var chauffør, men jeg må jo lære at...”
Hun blinker til højre ad Svanestræde.
”Nå nej.
Vi må jo ikke krydse gågaden,” mumler hun for sig selv og begynder at blinke i den modsatte retning, mens hun flår rattet mod uret.
”Det må man nu godt,” siger Anne-Maj.
”Man kører bare neden om stationspladsen ...
Men der er lige langt, om du tager den ene eller den anden rute.
”Da hun ser Vips’ forvirring, tilføjer hun hurtigt: ”Jeg viser dig vej.
”Bilen går i stå med et metallisk skrig, da den er halvt ude på vejen.
”Ah, altså!
Hvad er nu det?”
Vips’ stemme dirrer.
"Jamen jeg er jo så vant til, at Helmer ...
Jeg plejer jo ikke selv at skulle ...
””Skal jeg køre?” spørger Anne-Maj.
”Nej nej, jeg skal bare ...
”Vips får motoren i gang igen og bakser den i første gear.
Den jamrer kun en anelse, da hun skifter til andet.
”Du trænger vist til en dram,” siger Anne-Maj og klapper den andens hånd, da de snegler sig op ad gaden.
”Når du kommer hjem, mener jeg.
Fødderne op, og så en lille gibbernakker.
””Nej,” siger Vips med værdig mine.
”Jeg drikker aldrig alkohol alene.
Det er et princip.
””Skal jeg tage med dig hjem og holde dig lidt med selskab?
” spørger Anne-Maj og sender en bøn op til de højere magter om, at Vips siger nej.
Det gør hun heldigvis: ”Du skal ikke tage dig af mig,” siger hun, og Anne-Maj ved, at hun lyver.
Det er lige præcis det, Vips er ude efter: at nogen skal tage sig af hende.
”Jeg kunne også komme ud en anden dag og forklare dig alt det med computeren.
Det er slet ikke så svært, når man først er i gang.
””Tak, men ... Det er der allerede nogen, som har tilbudt at hjælpe med.
””Har du så ikke lyst til at komme til middag en dag?” spørger Anne-Maj derfor, inden hun kan nå at fortryde det.
Vips’ øjne lyser op.
”Det kunne da være hyggeligt.
”Søndag den 14. april
Nogle uger senere er Anne-Maj klar til at indfri sit løfte til Vips.
Bordet er dækket med den blåstribede hørdug, hvidt porcelæn og orange servietter for kontrastens skyld.
I midten en buket orange tulipaner.
Menuen er opgraderet en anelse i forhold til de dage, hvor det kun er Iben og Didi, der kommer til middag.
Anne-Maj vil gerne vise Vips, at hun er en velkommen gæst, og hvordan vise det bedre end med en lidt konservativ treretters-menu?
Ældre mennesker er ofte tilbageholdende over for fremmed mad, ved hun, så valget er faldet på en klassisk oksesteg med hvide kartofler, brun sovs og en grøn salat med mormordressing.
Forretten, avocado med rejer, skal laves i sidste sekund, og den portionsanrettede citronfromage står for lamgst klar i køleskabet, mens stegen er i ovnen, og de øvrige ingredienser til hovedretten vanen tro er linet op på køkkenbordet i den rigtige rækkefølge.
Didi og Iben sidder allerede inde i stuen; sidstnævnte mied Mortensen på skødet.
Han ligger på ryggen som en baby, helt splattet ud af nydelse med maven i vejret og halvt lukkede øjne.
Anne-Maj synker ned i sin yndlingslænestol og lægger venstre ben op på en puf.
Ahhh.
"Nå,” siger hun, ”nu må Vips sådan set gerne dukke op.
””Har du ikke kalkuleret med en forsinkelse, som du plejer?
””Jo da.
Hun er inviteret til klokken seks, og jeg serverer maden klokken syv.
Det burde være elastik nok.
Desuden ringede hun og dobbelttjekkede klokkeslættet her i eftermiddag, så jo, hun skal nok komme.
”"Helt sikkert.
Hendes slags kommer altid til tiden.
Eller lidt før.
””Åh, Iben.
”Anne-Maj ryster på hovedet.
”Du kender hende slet ikke, så hvordan kan du vide, hvilken 'slags’
hun er?
”"Hun er over firs, ikke?
”Iben gentager med eftertryk: "Den.
Slags.
Kommer.
Altid.
Til.
Tiden.
”Anne-Maj kan ikke lade være med at smile skævt.
”1 skal være søde mod hende,” siger hun så.
"Vips er en stakkel.”
"Hvorfor er hun en stakkel?”
Det er Didi, der spørger uden at flytte blikket fra mobilens skærm.
Som sædvanlig bliver de voksne en smule paf.
Man glemmer nemt, at pigebarnet hører alt, hvad der foregår, selv om hun er opslugt af ... hvad det nu er, der er så appellerende derude i cyberspace.
"Hun har mistet sin mand her for en måneds tid siden,” forklarer Anne-Maj.
"Men var det ikke ham, der var så skrap?” spørger Didi.
"Ham, du ikke kunne lide?”
Iben og Anne-Maj kigger på hinanden.
Den unge suger alt til sig.
"Jo,” svarer Anne-Maj, "han var ikke helt nem.
””Så skal hun da bare være glad for, at han er død.
”Didi ser op fra skærmen.
"Måske var det hende, der slog ham ihjel.
”"Så, Didi!” bryder Iben ind.
”Nu kan du godt stoppe.
” ’
Din mor har ret,” siger Anne-Maj, da hendes barnebarn ser på hende med appel i øjnene.
Didi er vant til, at Anne-Maj holder med hende - men ikke denne gang.
”Det kan godt være, at Helmer også var en gammel tyran derhjemme, men det var ham, der tog sig af deres økonomi og forsikringer og bilen og huset og den slags.
Alt det skal Vips nu sætte sig ind i, og hun er skrupforvirret og helt ulykkelig.
Hun ved ikke engang, hvordan man bruger NemID, eller hvordan man læser og besvarer en mail.
Jeg tror såmænd ikke engang, hun kan finde ud at tænde for computeren.
’Har hun ingen børn, der kan hjælpe?” spørger Didi.
”De bor langt væk, skat.
De kan jo ikke komme farende, hver gang der er et eller andet lille problem.
Men måske en af dem har sat tid af alligevel.
Hun nævnte i hvert fald noget om, at der var én, som havde lovet at give hende et lille kursus.
”"Undskyld,” udbryder Iben, ”men det er sgu da konens egen skyld.
Man kan da ikke gå igennem livet uden at sætte sig ind i alt det praktiske.
Det er da usædvanligt dumt at gøre sig så afhængig af sin mand.
””Det kan vi sagtens blive enige om,” siger Anne-Maj.
”Men det er ikke altid til at forstå, hvordan andre er skruet sammen.
Nogle mennesker er bare ikke gearet til papirarbejde.
Vips har sikkert taget sig af mange andre ting.
Børn, husholdning, tøjreparation.
Den slags.
Du må være lidt rummelig, Iben.
”"Jamen
Mormor, hvad så med maden?
” kommer det fra Didi, der atter har øjnene klinet til skærmen.
"Maden?
””Ja, maden.
Der er det dig, der ikke er rummelig.”
”Jeg aner ikke, hvad du taler om.
””Du siger altid, at voksne mennesker, der ikke kan lave mad, ikke fortjener at få noget at spise.”
Didi ser op.
”Det er da ikke særlig tolerant, vel?
””Det er noget helt andet,” protesterer Anne-Maj.
”Det er ikke alle, som har blik for tal og teknik, men alle kan da lære at lave mad.
””Ikke alle.
”Iben ler.
”Hvad med mig, for eksempel?
Jeg bliver sgu aldrig god til det, og det interesserer mig heller ikke en disse.
Folk er forskellige, og nogle af os er minsandten også anderledes end dig, fru Mortensen.
Det har du nogle gange lidt svært ved at fatte.
”Hun smiler bredt, og Didi fniser.
Efter nogle sekunder overgiver også Anne-Maj sig og ler med.
”Nå nå nå, nu har I vist drillet mig nok for i dag,” siger hun og rejser sig.
”Jeg skal lige se til stegen.
”Hun går ud i køkkenet, åbner ovnlågen og konstaterer, at alt er, som det skal være.
Et hurtigt blik på armbåndsuret viser, at Vips nu er ti minutter forsinket.
Ikke katastrofalt, men dog lidt sært.
Hun tager peanut-skålen med ind i stuen og sætter den på sofabordet med et strengt blik til Mortensen, der nu er vågnet op til dåd og sidder ret op i sofaen ved siden af Iben med et lækkersultent blik over mod de saltede nødder.
”Det der kan du godt glemme, kammerat,” siger Anne-Maj.
”De er ikke til dig.
””Jeg bliver ved med at glemme at spørge,” siger Iben.
”Fik du egentlig ansvaret for de antikvariske bøger, eller hvad?
””Åh nej.”
Anjie-Maj sukker.
"Det gjorde jeg ikke.
Ikke alene, i hvert fald.
”Hun forklarer i grove træk, hvordan ordningen er blevet, og tilføjer: ”Men jeg var smart, var jeg.
Da den nye vagtplan skulle fastlægges, tog jeg frivilligt tre eftermiddage om ugen.
Else har kun to.
””Og?
”Iben ser forvirret ud.
”Kan du ikke se det?
Når jeg er den, der er der mest, er det også mig, der bestemmer mest.
Desuden er det mig, der har udtænkt en egentlig strategi for afdelingen.
Det har hun ikke.
Hun har groft sagt kun råderetten over sine sødsuppe-romancer og samtalebøger.
”Iben ryster
på hovedet
."Om jeg fatter det.
Det er ulønnet arbejde, I er voksne mennesker, og I er ved jeres sansers fulde brug - og så slås I om at være enevældig over et par hyldemeter brugte bøger.
Det giver ingen mening.
””Der er så meget, du ikke forstår,” siger Anne-Maj.
”Så forklar mig det.
””Det kan jeg ikke.
Hvis du ikke selv kan se det, så kan jeg ikke hjælpe dig,” snapper Anne-Maj.
”Den er kvart i nu,” siger Iben og hælder en håndfuld peanuts indenbords.
”Tror I, der er sket noget?
”Didi ser på sin mormor.
”Hvad skulle der være sket?
”Didi lyder for en gangs skyld oprømt: ”Hun kan være død af et hjerteslag ...”
”Hold nu op med det pjat.
””Det kan da sagtens være.
Vips er jo oldgammel, ikke?
””01d og old,” mumler Anne-Maj.
”Hvis det var hende, der slog manden ihjel, er hun måske flygtet til udlandet eller har hængt sig ...”
De voksne gisper forfærdet, men Didi fortsætter uden at lade
sig distrahere: ”...
hun kan også være kørt galt i bilen, nogen kan have overfaldet hende ...
eller måske har hendes sønner forbudt hende at tale med andre eller ...”
”Stop, stop, stop.”
Anne-Maj holder en hånd i vejret.
”Det var dog utroligt, Didi!
Hvor får du alt det sludder fra?
”Didi griner og rækker ud efter telefonen.
Før hun atter forsvinder mentalt, siger hun: ”Så ring dog til hende, fru Mortensen.
”Det er faktisk en glimrende idé, tænker Anne-Maj.
Hun har ganske vist ikke nummeret, men en hurtig googling løser det lille problem; det ligner et fastnetnummer.
Rin-gesignalet går klart igennem.
En gang, to gange, tre, det bliver ved og ved.
Telefonsvarer bruger Vips åbenbart ikke.
"Altså,” siger Anne-Maj irriteret.
”Jeg er nødt til at tage stegen ud nu, så den kan stå og hvile, men jeg kan da ikke lave resten af maden, før jeg ved, hvornår vi kan sætte os til bordet.
””Jeg er altså hundesulten,” siger Iben.
”Hvad vil du have, jeg skal gøre?
””Følg din oprindelige plan, Mor.
Lav maden, server den klokken syv, lad os nyde den i fred og ro.
Når Vips dukker op, spiser hun bare med, som om intet var hændt.”
”Og hvis hun ikke kommer?
””Så har hun måske glemt det eller misforstået tidspunktet.
”"Eller også kan der rent faktisk være sket hende noget.
””Så har vi en helt ny situation, ja,” siger Iben.
"Men den tid, den sorg.
Foreløbig kunne jeg vældig godt tænke mig at få noget at spise.
”"Godt så.
”Anne-Maj fortrækker atter til køkkenet og fikser resten af måltidet, men Didis remse om alt det, der
kan være gået galt, bliver ved at kværne rundt i baghovedet.
Hun kender ikke Vips så godt, men Iben har ret: Ældre mennesker kommer meget ofte før det aftalte tidspunkt; måske af angst for at være til besvær eller bekymring for ikke at kunne finde vej eller komme ud for en trafikprop.
Ikke at der er den store risiko for sidstnævnte på den sparsomt trafikerede og ganske korte rute mellem Lindealle og den lille samling villaer, der går under navnet Kildehusene - men man kan jo aldrig vide.
Dengang Anne-Majs egen mor var blevet ældre, før hun blev rigtig syg, skulle hun altid køres hjem efter søndagsmiddagen.
Hver gang tog moren sin hoveddørsnøgle frem, allerede før de forlod Anne-Majs hus.
Gennem hele bilturen sad hun så med tommel- og pegefinger presset om nøglen, så den var klar til at blive stukket i låsen hjemme hos hende selv.
Det er bedst at være forberedt, som hun sagde.
De spiser alle tre retter, tager sig god tid.
Didi forsøger sig stadig tappert med den Varierede’ kost:
Hun nipper til en skive avocado og snuser til en reje, fortærer en kogt kartoffel med et dryp sovs samt en portion pomfritter og nogle agurkestænger, smager en skefuld citronfromage.
Hverken hendes mor eller mormor kommenterer, selv om Iben ikke kan lade være med hele tiden at holde øje med datterens fødeindtag.
Anne-Maj, derimod, har konstant antennerne rettet mod hoveddøren, og hun har mod sædvane sin mobil liggende ved siden af tallerkenen, så hun ikke kan undgå at bemærke det, hvis Vips skulle ringe.
Men der er ikke en lyd fra hverken dørklokke eller telefon.
Da de er færdige med desserten, forsøger Anne-Maj endnu en gang at få telefonisk kontakt med Vips - med samme nedslående resultat som før.
”Nå,” siger Iben, ”nu må vi se at komme hjem.
Det er jo ganske almindelig skoledag i morgen.
””Ja, det er blevet sent.
”Anne-Maj er lidt åndsfraværende.
”Skal jeg tage opvasken?”
Iben stiller spørgsmålet hver eneste søndag, selv om hun udmærket kender svaret: Ingen andre end Anne-Maj har adgang til det køkken.
Hun forventer ikke et svar, og der kommer heller ikke noget.
”Synes du ikke, det er mystisk?” spørger Anne-Maj i stedet.
”Jeg kan ikke forstå, at Vips ikke dukkede op.”
"Hvorfor kører du ikke derud og tjekker, hvis du er så urolig?
””Nu?
”"Hvorfor ikke?
Du har kun fået ét glas vin; du kan sagtens køre bil.”
Iben har rejst sig og henter sit og datterens overtøj med Mortensen piskende om anklerne.
”Hvis du ikke gør det, ved du lige så godt som jeg, at du kommer til at ligge og vende og dreje dig hele natten, mens du spekulerer over, om Vips ligger på sit køkkengulv med en brækket hofte og ikke kan nå telefonen.
Jeg kender dig.
”Anne-Maj rejser sig.
Tanken om den brækkede hofte gør i forening med Didis skrækscenarier udslaget.
”Nej, lad det endelig stå!
” udbryder hun, da Iben, nu iført overfrakke, begynder at samle desserttallerkener sammen.
”Jeg tager det senere.
”Iben ryster på hovedet, smiler.
Hun sætter servicet fra sig.
”Skal vi følges ud?
””Jep.
Jeg tager Mortensen med.
Han trænger til en lille luftetur, før vi kører.
”Som sagt, så gjort.
Anne-Maj følges med Iben og Didi op ad Algade, indtil Mortensen har gjort, hvad han er
blevet bragt ud for at gøre.
Så kører hun ud til det hus, hvor Bergstrøms har boet i mange år.
Hun tjekker nummeret en ekstra gang.
Jo, det er her.
Første række ud til fjorden; et ualmindelig velproportioneret og sirligt holdt hus af en ikke ubetydelig størrelse.
I indkørslen holder den røde mikrobil, og følelsen af, at der er noget helt galt, forstærkes.
”Du skal blive her,” siger hun til Mortensen, der strækker sig veloplagt og logrer i forventning om en ekstra gåtur på dette spændende, nye sted.
”Bliv her.
Pas på bilen,” siger hun til ham.
Lyset i lampen over hoveddøren er tændt, og et sted i husets indre kan man gennem dørens runde vindue ane et lysskær.
Ellers er her tyst og mørkt.
Godt, at man ikke er mørkeræd, tænker Anne-Maj.
Ikke ret meget, i hvert fald.
Gentagne tryk på dørklokken giver intet resultat.
Det gør en vedholdende banken på det, der tydeligvis er køkkenvinduet, heller ikke.
Anne-Maj er bestemt ikke meget for at snige sig rundt i andre menneskers have, men hun tager sig sammen.
Hvem skulle dog opdage det på denne tid af aftenen?
Den eneste fornuftige ting at gøre er at finde kilden til det svage lysskær.
Med lidt held kan man se ind ad vinduerne på husets anden side.
Anne-Maj aktiverer lommelygten i sin mobil og finder vej ad en smal, brostensbelagt sti, indtil hun træder ud på en terrasse med samme belægning.
Et svagt skær fra halvmånen og stjernerne gør det muligt at se ud over Isefjorden, hvor et par måger ligger og vipper på de mørke bølger.
Hun går hen til vinduet.
En standerlampe kaster et varmt lys ud over en rød sofa med stiv ryg.
Den er klassisk; et FDB-møbel fra tresserne, gætter Anne-Maj.
Stuen ser
mennesketom ud.
Hun skal lige til at vende om og gå tilbage til bilen, da hun bemærker, at der står endnu en sofa i rummet, mage til den første.
Den står op ad væggen i stuens fjerneste ende.
Idet Anne-Maj går hen til et andet vindue og retter lommelygtens lyskegle derind, kan hun ane konturen af en krop.
Hun banker på ruden.
Hårdt.
Skikkelsen rører sig ikke.
Da hun har banket et par gange mere, ved hun, at hun er nødt til at skaffe sig vej ind og se, om der kan ydes førstehjælp.
Mange år bag skranken i en lægepraksis har sendt hende på det ene kursus efter det andet, så hvis Vips har brug for hjertemassage eller mund-til-mund, er Anne-Maj fuldt ud i stand til at levere det.
Hun tager i terrassedøren, og til hendes overraskelse glider den op uden modstand.
Godt.
Hun var ellers bekymret for, om hun skulle slå en rude ind og dermed risikere at skære sig.
Der er en krydret duft i rummet, noget velkendt, men lige nu kan hun ikke huske hvad.
I et par lange skridt er hun ovre ved Vips, men det tager ikke mere end nogle sekunder at fastslå, at ingen form for nok så professionelt udført førstehjælp kan få den gamle dame på benene igen.
Søndag den 14. april
Alarmcentralen beder Anne-Maj om at blive på stedet og undlade at røre ved noget, indtil ambulancen kommer.
Det kan vise sig nødvendigt at tilkalde politiet ved et pludseligt, uventet dødsfald - og det kan dette måske betragtes som, forklarer damen på vagtcentralen.
Politiet?
Pludseligt, uventet dødsfald?
Anne-Majs hjerne snurrer.
Kunne man virkelig forestille sig, at Vips er blevet ...
Nah.
Min forestillingsevne løber af med mig; jeg er blevet smittet af Didi og hendes morbide fantasier.
Anne-Maj henter Mortensen og giver ham snor på.
Der er ingen grund til, at han skal sidde længere end allerhøjst nødvendigt derude i den mørke bil, og der er vel grænser for, hvor meget en enkelt, lille hund kan forurene et eventuelt gerningssted, ikke?
For en sikkerheds skyld sætter hun sig dog udendørs med hunden; på terrassen ud mod vandet.
De sidder side om side på en havebænk, som mange års brug har slidt glat som silke.
Mågerne ligger stadig derude på fjorden.
Mon de sover sådan om natten, vuggende på de kolde bølger?
Luffen er en smule rå, men ikke så isnende, som man ellers kan opleve det midt i april.
Anne-Maj er normalt ikke mørkeræd, men her til aften, med den gamle dames lig liggende derinde, er hun urolig.
Hendes sanser er alt for skærpede.
Hun synes hele tiden, hun kan høre puslen inde i huset.
En dør, der åbnes.
Trin på trappen.
Flere gange knurrer Mortensen ud i mørket, en enkelt gang bjæffer han rasende, og Anne-Maj farer sammen.
Det er nok bare et pindsvin, forsøger hun at berolige sig selv, men den krybende følelse af uhygge
bliver siddende, og hun føler ingen trang til at undersøge sagen.
Anne-Maj klør Mortensen bag øret for at berolige ham.
De tager sig god tid, redderne.
På den anden side ...
Der er kun én ambulance i Nykøbing.
Hvis den er i brug, må de sende én fra Asnæs eller helt inde fra Holbæk, ved hun fra sit gamle arbejde.
Det tager den tid, det tager.
Hun gaber igen.
Anne-Maj prøver at lade være med at tænke alt for meget på Vips’ afsjælede legeme på den røde sofa.
Hun ligger så pænt, med hænderne samlet på maven, øjnene næsten lukkede.
Alligevel havde Anne-Maj, i de korte øjeblikke, hvor hun stod chokeret og betragtede den gamle dames døde krop, en sær fornemmelse af, at der var noget forkert.
Ikke bare den der duft, som hun ikke kan placere.
Noget, der har med selve liget at gøre.
Noget ... udefinerbart.
Nu sidder Anne-Maj herude i den kølige natteluft og forsøger at komme i tanker om, hvad det er, men hver gang hun lige akkurat er ved at have fat i tanken, slipper den fra hende igen.
Hun forsøger at overtale sig selv til at gå ind og kaste et ekstra blik på det afsjælede legeme, men ubehaget er for stort.
Efter tre kvarter dukker ambulancen op.
Ingen sirener eller blinkende lygter, bare lyden af en dieselvogn, som
triller ind foran huset.
Anne-Maj går om og tager imod.
Hendes øjne har vænnet sig så meget til mørket, at mobilens lommelygte er overflødig.
”Hej,” råber hun, da hun står ved hjørnet.
”Er det dig, der har ringet?” spørger indsatslederen, en yngre mand i hvid og neongul jakke med tværgående refleksstriber.
Han taler meget højt for at overdøve Mortensen, der på bedste gravhundevis gør som en gal for at skræmme den farlige mand tilbage til mørket, hvor han kom fra.
Anne-Maj hilser på den anden redder, der nu også er stået ud af bilen, fører dem rundt om huset og stiller sig over til siden på terrassen, så hun ikke går i vejen.
De to mænd åbner døren - uden handsker på - og tænder mere lys og tramper rundt i stuen.
Efterlader fingeraftryk og fibre og dna-spor ...
Har de da aldrig hørt om alt det der med ikke at forurene findestedet?
tænker Anne-Maj og løfter Mortensen op for at standse hans gøen.
Det lykkes delvist.
I det mindste knurrer han kun nu.
Anne-Maj gaber i det samme igen; så voldsomt, at hun nær mister balancen.
Ah, hvor ville hun gerne hjem og rydde køkkenet, så hun kan komme i seng.
Det har været en lang dag.
Redderne står bøjet over Vips.
Så retter de sig op, ser på hinanden, og den ene ryster på hovedet.
De kommer begge ud til Anne-Maj.
"Fejlede hun noget?” spørger indsatslederen.
Anne-Maj ransager sin hjerne, der er fyldt med diverse symptomer hos snart den ene, så den anden af butikkens damer.
Det er ikke nemt at holde rede på, hvem der har dårligt blodomløb, hvem der har forhøjet blodtryk, og hvem der er skrevet op til en ny hofte.
I deres alder er det
faktisk nemmere at lave en liste over, hvad folk ikke fejler.
"Måske noget med hjertet,” siger hun til sidst.
”Vi er nødt til at få politiet herud,” siger redder nummer to, en lidt ældre mand.
”Og vi må have fat på hendes læge.
Så vi ved, om der er en forklaring, eller der skal ses nærmere på sagen.
”"Tror I, der er sket en forbrydelse?” spørger Anne-Maj.
”Det er der ikke noget, der tyder på.
Det er bare procedure.”
Han går lidt væk og begynder at tale ind i sin mobiltelefon.
Anne-Maj ser på indsatslederen, den yngste af mænde-ne.
Han er så høj, at hun må lægge nakken tilbage.
”Er det nødvendigt, at jeg bliver?
””Næh,” siger han lidt tøvende.
”Det skulle jeg ikke mene.”
Han fisker en lille blok og en kuglepen frem fra en af jakkens mange lommer.
”Hvis du giver mig dit navn og telefonnummer, så kan politiet jo ringe til dig, hvis de får brug for det.
”Mandag den 15. april
Fornemmelsen af, at der var noget galt med Vips’ døde krop, bliver ved at sidde i Anne-Maj.
Mens hun tager den mastodont-opvask, som står og venter på hende; da hun ligger udmattet, men søvnløs i sin seng; da hun næste dag er på vej til Genbrugsen.
Det irriterer hende grænseløst, at hun ikke kan sætte fingeren på, hvad det er, der generer hende.
Vips var gammel, siger hun til sig selv.
Måske havde hun helbredsproblemer, hendes omgivelser ikke kendte til.
Men er det ikke noget af et tilfælde, at Vips døde blot en måned efter sin mand?
Begik hun selvmord?
Eller led hun af en dødelig sygdom?
Didis snak om ægteparrets endeligt lurer i baghovedet.
Anne-Maj er i god tid, så hun stikker lige hovedet indenfor i skoforretningen for at se, om Iben er optaget.
Det kan man ikke påstå, hun er.
Hun står sammen med en kollega og hyggesnakker.
Der er ikke en eneste kunde i lokalet, hvilket er sært i betragtning af, at det er første mandag i påskeferien, og byen så småt er begyndt at summe af sommerhusgæster.
Iben virker en smule pikeret over, at hendes mor sådan kommer og vil tale med hende
i arbejdstiden, men da Anne-Maj har fået forklaret sit ærinde,
tør hun op.
”Det må have været et grimt chok, Mor,” siger hun.
"Korn med om i baglokalet.
”Den anden ekspedient nikker forstående.
Hun kan godt selv håndtere de mange kunder, der ikke er.
Iben stikker sin mor en kop kaffe fra forretningens kaffemaskine.
Den smager surt og metallisk, så Anne-Maj må pøse en anselig mængde sukker i for at gøre den drikkelig.
Hun trækker en stol hen og lægger benet op på den.
”Så havde Didi ret,” siger Iben.
”Der var noget galt.
””)eg kunne heller ikke forstå, at Vips ikke mødte op.
Det lignede hende ikke.
””Bare vent, til ungen hører det,” fortsætter Iben.
”Det behøver du da ikke fortælle hende,” indvender Anne-Maj.
”Jo, det gør jeg, fru Mortensen.
Hun talte stadig om det i morges, alle sine teorier om, hvad der kunne være sket.”
Iben smiler.
”Min lille, sensationslystne datter.”
”Ah, jeg synes bare ikke ...”
Anne-Maj tager en forsigtig slurk af den modbydelige kaffe.
En småkage ville afgjort have forbedret oplevelsen, men den må hun tænke sig til.
”Det er jo ikke sjovt, Iben.
Ikke underholdning for børn.”
Ibens ansigt bliver straks alvorligt.
”Nej, selvfølgelig ikke, Mor.
Men jeg fortæller det altså alligevel.
”Anne-Maj trækker på skuldrene.
"Jamen så gør du det.”
De sidder lidt uden at sige noget.
Så spørger Iben: ”Hvad så?
Ringede du efter politiet?
””Der kom en ambulance.
De fik mit navn og telefonnummer, selvfølgelig, så de kunne give dem til politiet.
”Anne-Maj ranker sig en smule.
”Jeg er jo et vigtigt vidne.
”"Vidne?
Er konen ikke bare død af alderdom?
”"Ja, det kan man jo aldrig vide ” siger Anne-Maj og tilføjer: ”Så gammel var hun altså heller ikke.
Både alarmcentralen og redderne kaldte det et pludseligt, uventet dødsfald ...
Det kan jo være en forbrydelse, ikke?
””Nu skal du ikke lade din fantasi løbe af med dig,” siger Iben.
”Du er snart værre end Didi.
”Ding-ding.
Butikkens dørklokke.
Iben rejser sig straks.
”Jeg skal ud at passe mit arbejde,” siger hun.
”Men din kollega er derude.
”"Måske kommer der en anden kunde, mens hun er ved at ekspedere den første ...”
Ønsketænkning, tænker Anne-Maj, da hun et par minutter senere træder ud på gågaden.
Skoforretningen går tydeligvis dårligt.
Og hvis der skal foretages det, som i arbejdsgiversprog kaldes en 'justering’, så gælder det om ikke at være den, der sidder og sladrer med et familiemedlem ude i baglokalet, mens der er kunder i butikken.
Der er stadig lidt tid, inden Anne-Maj skal møde.
Hun sætter sig på en bænk og tager mobilen frem.
Googler nummeret til det lokale politi, hvilket viser sig at være fuldstændig idiotisk, da lokalstationen kun holder åbent om torsdagen fra femten til sytten.
Hun ringer i stedet til et såkaldt servicecenter.
Det lyder ikke særlig politiagtigt, og hun har ingen anelse om, hvor det fysisk befinder sig.
Hun får en rolig, jyskklingende kvindestemme i øret.
Damen bekræfter sindigt, at det er det rigtige sted, hun har henvendt sig, lytter til hendes ærinde og stiller så om til vagthavende, der efter en tid stiller videre til en efterforsker.
Ham her lyder yngre, mere travl, og præsenterer sig som Anders Hall, Midt- og Vestsjællands Politi.
Hun
forklarer for tredje gang, at hun ringer angående den dødfundne Vibeke Bergstrøm i Kildehusene.
”Ja?
”siger han.
”Så du ved, hvad jeg taler om?” spørger hun.
Det er jo ikke sådan til at vide, hvor mange mistænkelige lig der gennemsnitligt bliver fundet i politikredsen om dagen.
"Ellers kan jeg finde ud af det,” svarer Anders.
”Jeg ville bare høre,” siger Anne-Maj, ”om I fik mit telefonnummer af ambulancefolkene.
De fik det og mit navn og min adresse og ...
””Jamen så er alt jo i orden,” afbryder han.
”Kan du ikke lige tjekke?
”bliver Anne-Maj ved.
”Det er jo dumt, hvis I får brug for at afhøre mig, og I så ikke lige kan finde mit.
"Afhøre?
Hvorfor skulle vi afhøre dig?
”"Jamen det var jo mig, der fandt hende, og ...
Jeg er jo et vigtigt vidne, ikke?
”Der bliver stille i røret et øjeblik.
”Jo,” siger Anders så.
Han lyder, som om han smiler bredt.
”Jo, det kan man sige.
Men jeg er sikker på, at vi har dine kontaktoplysninger.”
"Ellers får du dem lige igen.
”Anne-Maj er blevet stædig.
Sådan en nedladende fløs skal ikke sidde der og le ad hende.
Hun vil jo strengt taget bare hjælpe, ikke?
Hun remser navn, telefonnummer og så videre op i sit mest tålmodige tonefald, forlanger, at han læser det hele op for hende, så hun er sikker på, at han har forstået, og siger så farvel med en lidt spids stemme.
*Der er flere på vagt i Genbrugsen end normalt.
Valborg von Schilling og Stanley Hjort, naturligvis, samt Ruth
Møllegaard - og så Lis Klausen, som meget ofte tager en ekstravagt.
Anne-Maj gætter på, at hun gør det for at slippe for sin arbejdsløse mand, Age, som ikke just er noget festfyrværkeri.
Og så er Else Simonsen der minsandten, selv om det slet ikke er hendes dag.
Hun er i færd med at sortere bøgerne i reolens ene sektion, ser Anne-Maj, som imidlertid ikke kan mønstre det store raseri.
I dag er hun budbringer, en vigtig gesandt fra den store verden uden for butikken, og det overskygger den lille magtkamp med Else.
Hun fortæller først nyheden til Valborg, som tager den med stoisk ro, selv om hun naturligvis synes, det er trist.
De øvrige frivillige opfatter hurtigt, at der foregår noget ud over det sædvanlige, og samles om Anne-Maj, der ikke har noget imod at gentage sin historie et par gange.
Stanley bryder omgående ud i gråd og styrter ud ad bagdøren.
’Hvad døde hun af?” spørger Else.
'Hvor i alverden skulle Anne-Maj vide det fra?”
Det er Valborg.
”Mon ikke de holder ligsyn i dag?
Det tror jeg, man plejer at gøre ved pludselige, uforklarlige dødsfald.
Der afgør de, om der skal åbnes en sag med obduktion og det hele.
””Det var nok et knust hjerte.”
Else lægger hovedet på skrå med et sentimentalt blik.
”Det er så smukt: et gammelt ægtepar, hvor mand og kone dør lige efter hinanden.”
”Det får i hvert fald én til at tænke,” siger Ruth, der er sunket ned på en stol.
”Min læge har sagt, at jeg skal passe på mit hjerte.
Det har sådan en lille mislyd, en meget sjælden type.
Jeg skal til en specialist i kardiologi her den syttende, så det kan blive undersøgt ordentligt, men Anne-Maj er for længst holdt op med at høre efter.
Hun kender Ruths selvhenførende jeremiader og har
ingen som helst trang til at lægge øre til endnu én.
Alle mennesker er gode til noget, og Ruths spidskompetence er helt klart i disciplinen '
Symptomer'.
På det punkt kan ingen slå hende.
Nævner nogen en skavank, et tegn på alvorlig sygdom, en uforklarlig smerte, så er Ruth straks klar med en historie, der trumfer.
Ondt i ryggen?
Ruth har prøvet en femdobbelt diskusprolaps og overlevede kun med nød og næppe.
Migræne?
Ruth får af og til noget, hun og hendes læge bestemt mener må være Hortons hovedpine, og som er ti gange værre.
En tandbyld?
Ruth kan i grusomme detaljer beskrive dengang, hele højre side af hendes underkæbe var meget tæt på amputation på grund af en betændelse, der var den værste, tandlægen nogensinde havde set.
Valborg og Anne-Maj udveksler et skævt smil bag om ryggen på Ruth.
Måske er Borgmesterinden slet ikke så slem, som Anne-Maj har troet.
Hun er tydeligvis intelligent og viser glimtvis tegn på en tør humor.
At hendes aristokratiske ydre og lidt for selvsikre facon stikker i øjnene her blandt mere jævne mennesker skal vel egentlig ikke ligge hende til last, tænker Anne-Maj.
"Hvornår er begravelsen?”
Det er Lis, der sætter en stopper for Ruths talestrøm.
"Eller det ved man måske ikke endnu?
”"Aner det ikke,” svarer Anne-Maj.
"Mon ikke sønnerne sørger for, at vi får besked?
”Den lille gruppe opløses, da der i det samme træder to unge kvinder ind ad døren og hjemmevant stiler mod stativet med vintage-kjoler.
Stanley kommer ind igen, stinkende af cigaretrøg.
Hans øjenomgivelser er hævede.
Han svarer ikke, da Anne-Maj spørger, om han er okay;
nikker bare og går hen til Else, der atter har kastet sig over bogbunkerne.
Anne-Maj står en stund og betragter sin rival, der lader, som om hun ikke bemærker det.
Else får Stanley til at tage den ene stabel bøger efter den anden og lægge dem på et bord, hvorpå Else sorterer bindene efter genre og tilstand.
Det ser egentlig meget fornuftigt ud, tænker Anne-Maj, men behøvede Else virkelig møve sig ind på en mandagsvagt?
Tirsdag den 23. april
Endnu en bisættelse.
Samme kirke, samme præst, stort set det samme følge.
De to Bergstrøm-sønner sidder ved siden af hinanden ud mod midtergangen på den forreste bænk, mens en elegant dame, som Anne-Maj er sikker på må være gift med den ene af mændene, sidder lidt længere inde ved siden af to unge piger, som også deltog i Helmers bisættelse.
En af salmerne er også en gentagelse fra sidst, og Elses skingre vibrato kan tydeligt høres, selv om hun denne gang sidder et par rækker borte.
Præstens tale er naturligvis en anden, og Anne-Maj mener bestemt, hun kan fornemme en mere oprigtig tone i opremsningen af afdødes fortræffeligheder.
Hendes blik vender tilbage til de to midaldrende sønners nakker.
Set bagfra ligner de hinanden - og deres salig far - til forveksling.
Velklippet, kort hår; grånende, men uden det mindste tegn på udtynding i de tætte krøller.
De er lige høje, lige ranke; selv habitjakkernes skuldre er påfaldende ens.
Set herfra kunne de to mænd være tvillinger, men Anne-Maj ved, at deres ansigter er meget forskellige.
Hvor den enes kæbeparti er kraftigt markeret,
øjenbrynene tykke og sorte som skovsnegle, næsen frem-tra;dende, har den anden ligesom sin mor mere bløde, udflydende træk.
Anne-Maj kan ikke huske deres navne; tvivler faktisk på, at hun nogensinde har fået dem at vide.
Hun betragter lidt åndsfraværende sønnernes silhuetter, mens resten af følget synger den sidste salme.
Sidst hun sad her og så på de to, havde de haft Vips imellem sig.
Lille, lidt krumbøjede Vips.
Man havde kun kunnet se toppen af hendes paryk stikke op over kirkebænkens ryg.
Den lidt for mørke, lidt for ungdommelige paryk.
Med ét rammer det Anne-Maj:
Hun ved præcis, hvad det var, hun havde fundet så sært ved Vips Bergstrøms lig.
Det kan kun betyde én ting, tænker hun, mens Else og de andre synger videre.
Hun sidder stille en stund, helt rank i ryggen, vender sin observation i hovedet, forsøger at beslutte, hvad hun skal gøre, hvem hun kan betro sig til.
Hun har virkelig, virkelig ikke lyst til endnu en samtale med den overbærende, unge politimand, men der er nok ingen vej udenom, erkender hun.
Hun må ringe til ham, så snart hun kommer hjem.
I det samme slår det hende, at det ikke er godt nok.
Slet ikke.
Inden hun når hjem fra bisættelsen, vil bedemanden for længst være på vej til krematoriet med Vips’ kiste, og hvem ved, hvornår den så ryger i ovnen?
Måske med det samme?
Det går virkelig ikke.
Hun må have fat i myndighederne, før det sker.
Utålmodigheden er ved at sprænge hende, mens kisten barres ned ad kirkegangen af de samme seks mennesker, som bar Helmer ud, og det øvrige følge bevæger sig bagefter i slowmotion.
Anne-Maj har lige nogle minutter, tænker hun, mens de andre får overstået alt det der med
roserne, og under alle omstændigheder ræser rustvognen vel ikke ligefrem af sted på vej til krematoriet.
Heldigvis ligger sidstnævnte helt nede i Ringsted, og da det betjener alle kirker og kapeller i Roskilde Stift, kan der med lidt held sagtens være ventetid, prøver Anne-Maj at berolige sig selv.
Ikke desto mindre er der ingen tid at spilde - hun har omkring halvanden time, vurderer hun.
En almindelig politimand kan ikke på egen hånd og med så kort varsel træffe beslutning om at standse en kremering.
Hvis han overhovedet kan overtales til at tage Anne-Majs oplysning alvorligt - og det er et stort hvis - så skal han bagefter overbevise en eller flere overordnede, og måske skal der ovenikøbet skaffes en dommerkendelse, selv om hun på det punkt er ret usikker.
Skal hun være ærlig, ved hun mere om procedurerne i det engelske retssystem end i det danske; et resultat af flittig læsning af britiske krimier.
Så snart Anne-Maj kan klemme sit omfangsrige legeme forbi resten af følget uden at virke alt for uhøflig, gør hun det.
Hun haster rundt om hjørnet og finder en stenbænk, hun kan sidde på, mens hun ringer til det såkaldte servicecenter.
Hun beder omstillingen om Anders Hall og får ham endnu en gang i røret.
”Goddag,” siger han, da hun har fået ham til at forstå, hvem hun er.
”Og hvad kan jeg så gøre for dig i dag?
””Du kan få standset en kremering,” siger Anne-Maj.
”En kremering?
””Den dame, jeg fandt død i forrige weekend, Vibeke Bergstrøm ...
Hun bliver bisat lige nu.
I Nykøbing.
”»T
Ja?
Anne-Maj trækker vejret dybt ind.
”Jeg tror, hun er blevet myrdet.
”"Jaså.”
Hvis han er overrasket, skjuler han det godt.
”Og hvis hun skal obduceres, så skal I jo have fat i liget, før det er for sent.
”En kort pause.
Så spørger han: "Hvorfor tror du, at det er et drab?”
"Fordi ...
Det var mig, der fandt hende, ikke?
”Da politimanden ikke svarer, fortsætter hun: ”Så jeg så hende jo tydeligt, som hun lå der på sofaen.
Det så helt naturligt ud.
Hun var i strømpesokker; hjemmeskoene stod pænt på gulvet ved siden af.
På sofabordet lå der en krydsord.
Den samme, som jeg selv var i færd med i søndags ...
”"Ja?”
Han lyder en kende utålmodig.
”Og?
”"Jo, så var der jo det med parykken.
Jeg syntes, der var noget galt, blev ved at gruble over det, kunne ikke sætte fingeren på, hvad det var.
Men det var altså parykken.”
"Parykken?”
"Ja.”
Anne-Maj rømmer sig.
"Den sad forkert.”
"Forkert?
”Gad vide, tænker hun, om Anders Hall har været på et kursus, hvor man lærer at gentage det sidste ord i et forhørsoffers udsagn.
"Hendes paryk sad omvendt.
Nakken sad i panden, og modsat den anden vej, hvis du forstår.”
"Jeg forstår udmærket.
”"Måske kan man se det på jeres billeder fra gerningsstedet.
”"Jeg tror ikke, der blev taget billeder, Anne-Maj.”
Han er tavs et par sekunder.
"Forklar mig lige: Hvorfor får det med parykken dig til at tro, at Vibeke Bergstrøm blev dræbt?”
”Fordi ...”
Anne-Maj leder efter argumentet.
Det er ikke så ligetil at forklare en ung mand, hvor forfængelig
en ældre dame sagtens kan være, selv om hun er rynket og krumbøjet og ikke ser ud til at være en dag under to hundrede.
Hun prøver alligevel: ”Vips... altså Vibeke ... ville aldrig sætte sin paryk forkert.
Hun var meget omhyggelig med at holde den pæn, og hun bildte sig helt klart ind, at resten af verden troede, at det var hendes eget hår.
Ikke at det så sådan ud: Alle kunne se, det var en paryk, fordi hun havde valgt en nuance, der svarede til den, hun havde som yngre, i stedet for at tage en grå tone, der ville være mere passende for en dame på hendes alder.
””Ja?”
Han lød forvirret.
"Jamen forstår du ikke?
Det, at parykken sad omvendt, kan kun betyde, at en anden har givet hende den på, efter at hun ...”
”Joh.”
Ret tøvende.
"Desuden havde jeg sådan en sær fornemmelse ude ved huset.
Som om der var en anden derinde; en, som listede rundt på trappen.
Måske var der en, der sneg sig ud ad fordøren, mens jeg stod omme bag huset...”
”Og det er du først kommet i tanker om nu, flere dage senere?
””Jeg var lidt forvirret, da vi talte sammen første gang, Anders.
Man kunne vel godt forestille sig, at en eller anden ...” ”Ved du hvad, Anne-Maj?” afbryder Anders Hall hende.
"Jeg skal se, hvad jeg kan gøre.
Men hvis min chef ikke kan se nogen grund til at standse ligbrændingen, så kommer det altså ikke til at ske.
”Men hvis nu ...”
”Jeg har lige kaldt sagen frem fra vores server, og der er intet overhovedet, som tyder på andet, end at Vibeke
Bergstrøm døde en naturlig død.
Og nej, der er ingen fotos fra findestedet.
””Blev hun obduceret?
””Øhm ...”
Et øjebliks tavshed.
”Nej, det ser det ikke ud til.
””Det troede jeg, man altid gjorde ved pludselige dødsfald.”
”Jamen så pludseligt var det ikke.
”Politimanden taler nu langsomt og pædagogisk, som om Anne-Maj er lidt turigtopfattende.
”Ved ligsynet fortalte hendes egen læge, at fru Bergstrøm havde haft dårligt hjerte i årevis, og at hun fik medicin for det.
Ingen i familien var forbløffede over hendes død.
””Men burde man ikke for en sikkerheds skyld ...”
”Det er der ganske enkelt ikke ressourcer til.
Hvis der intet mistænkeligt er ved ligfundet, og man ved, at afdøde var syg i forvejen ...
De har travlt på retsmedicinsk.
Der skal være gode grunde til at obducere, og det mener politiet altså ikke, at der var.
”Anne-Maj trækker vejret dybt ind, forsøger at tøjle sin vrede.
"Ingen tager sig af, når gamle mennesker dør.”
”Det er altså ikke sandt, Anne-Maj,” siger Anders Hall i sit nye geronto-pædagogiske tonefald.
”Men nu vil jeg gå ind til min chef.
Måske giver han dig ret.
”Opkaldet bliver afsluttet.
Anne-Maj syder af raseri.
Hun sætter telefonen på lydløs og stikker den ned i tasken.
Så går hun tilbage til pladsen foran kirken.
Rustvognen er kørt, kondolencekøen er skrumpet ind, to midaldrende kvinder står i læsiden af våbenhuset og ryger med et skyldbetynget udtryk.
Nutidens pariaer, tænker Anne-Maj og klapper i sit stille sind sig selv på skulderen for det vellykkede rygestop for snart tre år siden.
Hun nikker til de andre frivillige fra butikken, der ganske som sidst står i en lille klynge.
Valborg, Stanley, Kylle, Else og Lis - sidstnævnte også med en cigaret.
Ruth er åbenbart forhindret igen; en af regionens hårdt prøvede læger er nok i gang med på skatteborgernes vegne at forære hende en scanning eller en kikkertundersøgelse eller en biopsi.
Anne-Maj standser ikke for at tale med sine kolleger, men iler direkte hen til de to Bergstrøm-sønner.
De står og taler med en ældre mand, der er iført et mørkeblåt jakkesæt, nusset og med blankslidte albuer.
Han har sikkert kun det ene; efter snittet at dømme anskaffet engang i halvfjerdserne og siden brugt til samtlige begravelser, bryllupper og runde fødselsdage i omgangskredsen.
Og det tydeligvis uden nogensinde at være blive renset, tænker Anne-Maj, da hun kommer tæt nok på til at kunne mærke en hengemt odør.
Så snart den ene søn, ham med de markerede træk, får øje på hende, gør han sig fri af manden med jakkesættet.
”Du er Annemarie Mortensen, ikke?”
Han rækker hånden frem.
"Thomas Bergstrøm.
”"Goddag,” siger Anne-Maj.
”Jeg hedder Anne-Maj.
Jeg kondolerer.
””Anne-Maj, selvfølgelig.
Undskyld.”
Thomas Bergstrøm nikker alvorligt.
”Jeg kan forstå, at det var dig, der fandt min mor?
””Hun skulle have været til middag hos mig den aften.
Da hun så ikke dukkede op ...
”Anne-Maj trækker på skuldrene.
”Jeg syntes, jeg var nødt til at undersøge, om hun var faldet eller var blevet syg.
””Det er vi meget taknemmelige for.”
Thomas kaster et blik over mod sin bror, der er i færd med at vriste sin
hånd ud af den gamle mands insisterende greb.
”Det er min bror,” siger han, "Christian.
Jeg ved, han også gerne vil hilse på dig.
”Lidt mere dæmpet tilføjer han: ”0g det der er vores morbror Keld.
Han er kommet helt ovre fra Vodskov, hvor min mors familie stammer fra.
Min fætter har kørt ham.
Han er lidt...”
Han ser over på den stædigt håndklamrende mand, lader stemmen dale til en hvisken.
”Han er pludselig blevet så gammel.
”Anne-Maj nikker.
Hun er i syv sind.
Skal hun fortælle Thomas og Christian om sin mistanke?
På den ene side vil de helt sikkert have mere gennemslagskraft over for politiet med henblik på at få stoppet den kremering.
På den anden side
... Ja, hvis det virkelig var mord, så må Vips’ to sønner helt sikkert befinde sig i toppen af Anne-Majs liste over mistænkte.
Og hvis det er tilfældet, vil det være dumt at fortælle dem om indicierne nu, tænker Anne-Maj, helt stolt over, at hun kender det ord.
"Christian, det er Annemarie Mortensen,” præsenterer Thomas Bergstrøm, da broren omsider har fået frigjort sin hånd, og onkel Keld er trisset over til rygerne.
Korrigering af navnet, kondolence og taksigelser gentages, og hun opdager, at Christians lidt vege træk lyses op af et par smukke, grå øjne bag letvægtsbrillen.
”C>g du skal da også hilse på min hustru,” fortsætter Thomas og vinker ad den elegante dame, der ellers har holdt sig på afstand.
Hun er middelhøj og blond; uhyre slank, grænsende til det udmagrede.
Kvinden bærer den obligatoriske Hellerup-uniform: diverse nuancer af sand eller kaki med detaljer i hvidt og guld - i dagens triste anledning suppleret med en figursyet, sort jakke.
Anne-Maj, som elsker stormønstrede rober i kraftige nuancer, tænker ved sig selv, at hun ville kede sig ihjel, hvis hun skulle gå hver dag i møde iført så farveløs en klædedragt.
”Feline Bergstrøm,” nærmest hvisker Thomas’ kone og rækker en slap hånd frem.
Anne-Maj indser pludselig, at den spinkle, beigefarvede kvindes tilbageholdenhed ikke skyldes arrogance; Feline er bare genert.
Det er naturligvis også en mulighed, at hun er ved at dø af underernæring.
Anne-Maj får lyst til at klappe hende på kinden og stikke hende noget kalorietungt - en softice, en fadøl, en pose flæskesvær - for at kvikke hende lidt op.
”Vi havde tænkt på, Anne-Maj,” siger Christian, ”om du ikke har lyst til at komme ud i Kildehusene og spise frokost, når vi er heroppe engang i den nærmeste fremtid.
Vi skal jo i gang med oprydningen.
””Jo ... tak.”
Anne-Maj er overrumplet.
”Det kunne da være hyggeligt.
””Så kunne du vælge en ting til minde,” siger Thomas.
”Der er mange fine kunstgenstande, og vores forældre var ikke knyttet til så mange mennesker mere.
Det var efterhånden virkelig sjældent, vores mor sådan blev inviteret ud, og hun var kisteglad for, at du ville have hende med til en familiemiddag.
”"Jamen ...”
Anne-Maj skal lige til at indvende, at hun bestemt ikke kendte deres forældre så godt, som de tydeligvis tror, men holder mund.
Chancen for atter at komme ud i det smukke hus og få lejlighed til at snuse lidt rundt, tale med sønnerne og svigerdatteren, finde ud af mere om det afdøde ægtepar - den kan hun ikke lade gå fra sig.
Og det er der, på det eksakte tidspunkt, at sandheden går op for hende.
Uden at have planlagt det, uden at have ønsket det, uden på nogen måde at have truffet en bevidst beslutning, så er det sket: Anne-Maj er i færd med at efterforske et drab.
Onsdag den 24. april
”Tænk, jeg synes, vi aftalte, at sektionen længst til højre kun skulle bruges til krimier,” siger Anne-Maj.
”Men det er måske bare mig, der husker forkert.
””Nej nej,” udbryder Else i samme isnende høflige tonefald.
”Det er skam ikke dig, søde.
Jeg tillod mig bare at træffe en selvstændig beslutning.
”Ja?
”Der er simpelthen ikke plads til kærlighedsromanerne, medmindre vi inddrager lidt ekstra hyldeplads.
””Hvis der ikke er plads, må vi jo sortere,” siger Anne-Maj og mener ikke ’vi’, men ’
du’.
Det er en klar aftale, at Else har ansvaret for romancer af enhver art, og at de er fælles om børnebøger og biografier, mens Anne-Maj passer alt det andet.
Skøn- og faglitteratur samt krimier må tilsammen optage i alt to af reolens sektioner, børnebøger og kærlighed kun én.
På et smalt bord foran reolerne har de to damer besluttet at lave skiftende udstillinger af bøger fra de forskellige genrer.
Lige nu er det lyrik, som Anne-Maj har insisteret på at skænke lidt ekstra opmærksomhed.
”Se nu de her,” siger Anne-Maj i en vældig hjælpsom tone og
peger på en bunke lasede kioskromaner.
”Dem er der da ikke noget salg i.
De har ligget her på hylden og blomstret i al den tid, jeg har arbejdet i butikken.
””Næh.
”Else ser de kulørte forsider igennem med et modfaldent blik.
”Jeg tænkte bare ...
Men du har nok ret.”
Hun tager uden videre diskussion hele bunken og smider den ned i en klar plastsæk til genbrugspladsen.
”Uanset hvad,” siger Anne-Maj, overmodig efter den lille sejr, ”så skal vi da ikke have noget til salg, som er så slidt.
”Anne-Maj er vant til at herse med andre mennesker i venteværelset eller i konsultationens telefontid.
Hun ved, hun er den bedst egnede til at være ansvarlig for de antikvariske bøger; hvis Else ikke bryder sig om at blive banket på plads, kunne hun bare have ladet være med at lægge billet ind på noget, hun tydeligvis ikke har evner for.
Desuden kan konen jo bare lade være med at komme rendende hver eneste dag og lave rod i vagtplanen.
Det er der jo strengt taget ingen, der har bedt hende om.
Anne-Maj går ud i frokoststuen, laver en kop pulverkaffe og ringer op, før hun når at fortryde det.
Denne gang tager det lidt længere tid, før hun får Anders Hall i røret.
En skramlen afslører, at han befinder sig udendørs, og hun forestiller sig straks, at den unge og sikkert vældig flotte politimand står på et gerningssted ved et mishandlet lig med mobiltelefonen klemt fast mellem sin stubbede kind og en maskulin skulder, mens han trækker et par blå engangshandsker på.
Styr din fantasi, fru Mortensen, tænker hun straks efter.
Han er sikkert bare nede efter kager til eftermiddagskaffen.
”Hej, Anne-Maj.”
Han kan huske hende.
”Jeg tænkte nok, du ville ringe.
””Man kan godt mærke, du er politimand,” siger hun,
yy o	J'
J	”
sa snedig du er.
Han ler.
”Og hvad vil du så denne gang?
””Jeg ville bare spørge, om I nåede det i går.
”"Nåede det?”
Det er virkelig en irriterende vane, det der med at lave ekko.
"Nåede at standse kremeringen.
””Nå, det.
”Anders er gået i læ, og forbindelsen bliver mindre larmende.
”Næh, det gjorde vi ikke.
Min chef så på sagen, og han fandt ingen grund til at...”
"Men så er det jo for sent!
”Anne-Maj kan godt selv høre, hvor desperat hun lyder.
"Hvis et lig er brændt, kan man jo ikke lave den toksikologiske screening for at påvise ...”
”Du har sat dig ind i fagsproget, hvad?
”"Jeg er lægesekretær,” siger hun.
Ingen grund til at decimere sin professionalisme med ordet 'forhenværende7.
”Anne-Maj.”
Anders Hall taler nu langsomt og alvorligt.
"Hør nu her.
Der er ingen grund til at tro, det ikke var et naturligt dødsfald.
Ingen overhovedet.
”"Men parykken?
”"Vibeke Bergstrøm har måske selv taget den forkert på i panik, da hun begyndte at få det skidt.
Måske blev den skubbet rundt, da hun faldt om.
Måske ...
”"Hun faldt ikke om,” afbryder Anne-Maj.
"Hun gik ikke i panik.
Det har jeg forklaret.
Vips lå pænt og ordentligt på sofaen.
Der var intet pludseligt eller panisk over den måde, hendes lig var anbragt på.
”"Var anbragt?”
Han ler tørt.
"Har du tænkt på, at det måske er dig, der tager fejl eller husker forkert?” spørger han og lyder nu knap så tålmodig.
"Jeg ved, hvad jeg så.
””Som sagt, Anne-Maj: Jeg beklager.
Der er ikke mere, vi kan gøre herfra.
Vi har virkelig travlt.
””Jamen kunne du ikke ...”
”Anne-Maj, jeg er nødt til at løbe nu.
Tak for henvendelsen.
Kan du have det godt.
”Han afbryder forbindelsen, før hun kan nå at svare.
Da Anne-Maj kort efter vender tilbage til butikslokalet, ser hun, at Valborg står oppe ved kassen og taler med Kylle Poulsen.
Sidstnævnte har med stor entusiasme påtaget sig at være den, der løfter arven efter Vips ved at passe kassen og montren med smykker og sølvtøj.
De to kvinder er fordybet i en diskussion, og Valborg bøjer sig ned over montren, mens hun rusker i et håndgreb.
”Hvad er der los?” spørger Anne-Maj.
”Den her lås er altså ikke til at få op, og Vips havde den eneste nøgle.
Vi er nok nødt til at tilkalde en låsesmed, men det er godt nok en dyr løsning.
””Det smarteste ville da være at smadre den ene af lågerne,” foreslår Kylle.
Hun befinder sig vanen tro i en sky af en sød parfume, der gør det svært at trække vejret i hendes nærhed.
Hun har sikkert brugt den samme duft i så mange år, at hun ikke længere kan lugte den.
Valborg von Schilling retter sig op i sin fulde, aristokratiske højde.
”Man brækker da ikke bare sådan et fint, gammelt møbel op,” siger hun.
”Så skulle vi enten finde en ny montre eller betale en snedker for at reparere den her.
Tro mig, det ville blive endnu dyrere end en låsesmed.
”Anne-Maj betragter den smukt snedkererede mahognimontre, hvis overdel består af en tyk glasplade, ligesom hele den skrånende front er af glas, så man kan se de forreste ti centimeter af hver af de lave, fløjlsforede skuffer.
Montren får indholdet til at se mere værdifuldt ud, end det er.
Jo, naturligvis er de forskellige sæt af gammelt sølvservice, der ligger pænt sorteret i skufferne til venstre, en skilling eller to værd, selv om det meste er plet.
Men resten - de højtbesungne smykker og ure, som Vips vogtede så nidkært over - det er rent skrammel, så vidt Anne-Maj kan bedømme.
Tarveligt bijouteri
, defekte ure, en bakke med et miskmask af fingerringe.
Tomme smykkeæsker ligger i rækkevis i den nederste skuffe.
Vips har sikkert ikke kunnet få sig til at kassere dem.
Det er lige før, at det er dem, der er mest interessante, tænker Anne-Maj.
Der er særligt én af æskerne, en sort læderboks, som er rigtig fin og betydeligt større end de øvrige, som om den er lavet til et komplet sæt med øreringe, halssmykke og armbånd.
Hun ser på Valborg: ”Ville det allernemmeste ikke være at skaffe Vips’ nøgle?
”Borgmesterinden ser på hende.
”Joh,” siger hun tøvende, ”det ville det selvfølgelig.
Hvordan får vi fat i den?”
”Jeg kan ringe til en af sønnerne.
”Anne-Maj står stadig med mobilen i hånden.
"Vips’ håndtaske ligger vel ude i huset et sted.
””Har du deres numre?
””Jep.”
Hun er stolt over at have en mere familiær tilgang til Bergstrøm-efterkommerne end de andre, som dog alle har været længere tid i Genbrugsen end hun og derfor har kendt Helmer og Vips betydeligt bedre.
”De kommer vist til byen i weekenden.
””Jo før, desto bedre,” siger Kylle.
”Jeg har allerede måttet afvise én kunde, som gerne ville se på et armbånd.
”Kort efter kan Anne-Maj meddele de to andre, at Thomas Bergstrøm afleverer nøglen på lørdag; hun har for-
klaret ham, hvor han skal lede.
Kylle mumler noget om, at det godt nok er længe at vente, men Valborg virker tilfreds.
Hun trækker sig tilbage til frokoststuen, mens hun mumler noget om sin kommende femoghalvfjerdsårs fødselsdag og en gæsteliste.
I det samme kommer Didi.
Det sker nu og da, at den tiårige dukker op i Genbrugsen, hvor hun leder efter læsestof, tøj eller nips til sit værelse, mens hun som sidegevinst får mulighed for at tilbringe tid sammen med sin mormor.
Alle de andre frivillige kender naturligvis Didi og hilser venligt på hende.
Det må være et lidt ensomt barneliv, tænker Anne-Maj, da hun giver sit barnebarn et kram; at have en mor, der som regel først kan holde fri efter andre menneskers normale spisetid.
Alle de timer, Didi tilbringer i sit eget selskab ...
Hvis hun dog i det mindste ville gå i fritidsklub, men det nægter hun stædigt.
I det hele taget virker det ikke, som om hun på det seneste har brugt megen tid sammen med jævnaldrende.
"Kommer din mor sent hjem i dag?" spørger Anne-Maj.
Didi ryster på hovedet.
"Det kan man ikke sige."
"Ikke?
”"Næh, hun ligger i sengen, snotforkølet.
Hun var hverken på arbejde i går eller i dag.
Jeg tror, hun er nødt til at blive hjemme i morgen også.
”"Jamen dog!
”Hvorfor skal Anne-Maj nærmest tilfældigt finde ud af, at hendes eneste datter er syg?
"Har hun feber?
”"Otteogtredive fire,”
meddeler Didi med et kyndigt udtryk.
"I morges.
”"Så du måtte selv smøre madpakke, skat?
”Didi ler.
”Det gør jeg da hver dag, fru Mortensen.”
”Men hvem køber ind, og ... Hvad får I at spise?”
An-ne-Maj ser straks for sig, at Iben og Didi vansmægter af sult, at ingen tager sig af den lille familie.
”Jeg kan godt gå nu,” siger hun beslutsomt, inden Didi kan nå at svare.
”Vi kan købe ind på vejen, og så laver jeg mad til jer.”
”Mor siger, hun ikke er sulten.
””Og hvad med dig, stump?
Skal du måske ikke have noget at spise?
”Didi trækker på skuldrene.
”Jeg går bare ned på grillen i Havnegade og køber nogle pomfritter.
Det er fint nok.
”Nej, det er dæleme ikke 'fint nok’.
Hvorfor i alverden har Iben ikke ringet og sat sin mor ind i situationen?
”Kom,” siger Anne-Maj.
”Så går jeg i Irma.
””Du gør?
Og hvad gør jeg?
””Du henter Mortensen,” siger Anne-Maj og fisker sit nøglebundt op af tasken.
”Tag lige lidt af hans foder med.
Det står i ...
””...
skabet længst til højre.
”Didi snupper nøglen.
"Der er hømhøm-poser i tredje skuffe, og hans snor hænger på knagen ved siden af døren.
Jeg ved det alt sammen.
”Anne-Maj køber løg, porrer, gulerødder, selleri og frosne ærter.
En god hønsefond.
Alt det, der skal til en sund og nærende grøntsagssuppe.
Hun køber også et friskbagt brød og en pose pastaskruer til Didi samt en mængde dagligvarer til morgenmad og madpakke, og til sidst går hun på apoteket efter halstabletter, hostesaft og feberned-sættende piller.
Da Anne-Maj en halv time senere står i lejligheden hos en snottet og ærligt talt ret sølle Iben, er hun i et meget bedre lune.
Udadtil er hun naturligvis medlidende, ked af det på sin syge datters vegne, men
indeni er hun intet mindre end henrykt for at få lejlighed til at kvæle sin familie i varm suppe og moderlig omsorg.
”Hvad så?” spørger Iben, da de en times tid senere har spist.
Hun har tydeligvis fået det bedre efter at have fyldt sig med skoldhed suppe og et par Kodimagnyler, og nu ligger hun på sofaen med Mortensen draperet over maven, mens hendes mor og datter slænger sig i hver sin lænestol - sidstnævnte som sædvanlig med øjnene fast rettet mod mobilen.
"Hvad endte det egentlig med?
Var hende
Vips så død af et hjerteslag eller hvad?
””Åh.”
Anne-Majs humør daler igen.
”Det er ikke så ligetil ...”
Hun fortæller om de tre nedslående samtaler med Anders Hall.
”Der er ingen, som tager mig alvorligt,”
slutter hun.
”1 går fik jeg den skøre tanke selv at opklare sagen som en anden privatdetektiv.
’Det kan du sagtens, hvis først du bestemmer dig for det.”
"Tak for tilliden, min skat, men ...”
Anne-Maj ser på hende.
"Hvad kan sådan en gammel kone som mig stille op?
Det er jo politiet, der har alt grejet og computerne og laboratorierne og alt muligt.
Jeg er nødt til at samarbejde med dem, og det vil de tydeligvis ikke.
De synes, jeg er rent til grin.
Jeg kunne ikke engang få dem til at kræve den kremering udsat nogle få timer.
””Du må ikke give op,” siger Iben og kradser Mortensen på brystkassen.
Den lille hund lukker øjnene i nydelse.
”Så du synes også, der er noget mystisk ved det hele?”
”Det ved jeg ikke.
”Iben rynker brynene.
”Men du plejer at have ret.
””Joh ...” Anne-Majs selvtillid stiger en anelse.
"Måske.”
"Selvfølgelig har du ret, fru Mortensen.
”Didi lægger mobilen fra sig.
”Du er den klogeste, jeg kender.
”Mandag den 29. april
Didi har ret: Hendes mormor er bestemt ikke dum.
An-ne-Maj ved for eksempel udmærket, at hun er for tyk.
Næsten halvfems massive kilo fordelt på kun en meter og treogtres; det er alt for meget, hun ved det godt.
Hun er fuldstændig klar over, at hendes dårlige knæ ville få det meget bedre, hvis hun tabte sig, og hun ved, at hendes læge - og gamle arbejdsgiver - er bekymret for hendes generelle helbred.
Skulle hun selv komme til at glemme sit BMI et kort øjeblik, så skal vildfremmede forbipasserende nok sørge for at minde hende om det.
Fede ko.
Burde du æde den is?
Luk munden og let røven.
Hun bliver dybt såret hver gang.
Hun ved, hun burde tabe sig, men ligefrem at få næsen tværet rundt i det ...
Anne-Maj har tilbragt det meste af sit voksenliv med at sulte sig på nye, fantasifulde måder, mens Sundhedsstyrelsens anbefalinger skifter fra det ene år til det næste: Hysterisk fedtforskrækkelse blev på et tidspunkt afløst af masser af fedt, fuldkornsbrød blev til ingen brød overhovedet, et totalt kolesterolforbud forvandlede sig til et indviklet regnskab af godt og dårligt kolesterol - og kon-
sensus på området er nu for tiden vistnok, at det nærmest ingen rolle spiller, hvor meget kolesterol der er i kosten, medmindre man er arveligt belastet.
Anne-Maj har for længst opgivet at følge med, selv om hun i lighed med rigtig mange andre overvægtige er virkelig velorienteret om ernæring.
Få normalvægtige mennesker kender så mange detaljer om kost, som de bare nogenlunde intelligente tyksakker gør.
Nævn en fødevare, og Anne-Maj kender kalorieindholdet og fordelingen af kulhydrat, protein og fedt.
Hun ved lige så meget om madens næringsværdi som om dens smag og æstetik - og hun ved, at hun rent faktisk spiser nogenlunde fornuftigt.
Problemet er, at hun ikke bevæger sig nok.
Gå en tur hver dag, siger lægen, en lang én i frisk tempo.
Tag en tur i svømmehallen.
Kør på cykel i stedet for i bil.
Det lyder så godt, så overkommeligt, næsten tillokkende.
Men sandheden er, at Anne-Maj hader at bevæge sig, afskyr at blive forpustet.
Desuden smerter det pokkers knæ i perioder så meget, at selv en almindelig gåtur er ren tortur.
Dagen forinden har Iben og Didi været til den sædvanlige søndagsmiddag hos Anne-Maj - Iben stadig snottet, men dog rask nok til at bevæge sig rundt i verden.
Hvad angår Didi, varer det mere velvillige forhold til mad stadig ved.
Hun havde i aftes ikke alene indtaget en kogt kartoffel, men også arbejdet sig gennem en minimal bid stegt flamsk; persillesovsen rørte hun ikke.
Bagefter belønnede Anne-Maj barnebarnets indsats med en portion pastaskruer.
så Didi da i det mindste fik fyldt maven.
Menuen var Ibens ønske, opfyldt som en slags ’god bedring-gave’
- stegt flæsk med persillesovs hører ikke ligefrem til Anne-Majs yndlingsretter.
Hun bryder sig ikke om de hårde, knasende
flæskeskiver, der får hele selskabet til at larme så helt og aldeles kvalmefremkaldende, og hun ved samtidig, at ingen diæter har netop denne ret på pluslisten.
Ifølge én kur er der for meget stivelse i, en anden bandlyser den for det animalske fedt, i en tredje gør manglen på fibre den til et no-go.
Den danske nationalret er synd på synd på synd, tænkte Anne-Maj i går, mens hun forsøgte at lukke ørerne for Iben, der glad knasede løs og troede, at hendes mor ikke bemærkede de små bidder flæsk, der på magisk vis sneg sig ned under bordet til Mortensen.
Men i dag skal det være løgn, tænker Anne-Maj.
I dag begynder mit nye, aktive liv.
Det er det skønneste, mildeste forårsvejr.
Hun kører ud til Grønnehave Skov, hvor hunde må gå uden snor, og lader Mortensen flintre af sted mellem bøgetræerne.
Det her er i virkeligheden den allerdejligste årstid, tænker Anne-Maj og træder rutinemæssigt hen over den enorme trærod, der krydser stien øverst på skrænten og danner en utilsigtet, men effektiv barriere mod barnevogne og kørestole.
Anne-Maj har gået tur i denne skov, siden hun var barn.
Med sine forældre, med sit barn, med sit barnebarn - og altid, altid i selskab med en eller flere gravhunde.
Forkærligheden for denne race har hun arvet fra sin mor, som selv opdrættede de ruhårede tossehoveder.
Anne-Maj går tur med Mortensen herude et par gange om ugen året rundt, og det er så den eneste motion, hun får.
I dag, den første dag i hendes nye liv som fysisk aktiv, beslutter hun, at fremover skal spadsereturen med hunden være en daglig foreteelse.
Anne-Maj sætter ekstra tempo på og tager en længere tur rundt i skoven, end hun plejer, mens hun ignorerer de jag, hvert skridt fremkalder i knæet.
Hun er
godt forpustet, da hun når tilbage til sin bil.
Hun fylder hundeskålen og drikker derefter selv resten af det kolde vand direkte fra termoflasken.
”Så,” siger hun og tørrer sig om munden med bagsiden af hånden.
”Nu skal du hjem, kaptajn, og passe på huset, mens mor er på arbejde.
”Anne-Maj kommer i tanker om, at hun befinder sig i det offentlige rum, og kigger sig hurtigt omkring for at sikre sig, at hun er alene på parkeringspladsen.
Visse mennesker ville synes, det er åndssvagt, at hun omtaler sig selv som hundens mor.
Hun kan lige få en times tid med ugens krydsord, før hun må af sted til butikken.
Det der med de tre halvdagsvagter om ugen er faktisk allerede ret træls, har Anne-Maj fundet ud af.
Hun må indrømme, at det er en af hendes dårligere ideer.
Man skal jo derhen konstant, og nu hvor bogafdelingen er blevet ordnet på den nye måde, så hendes og Elses ansvar sådan set udelukkende er at tage imod bøger og datere dem, er der på ingen måde brug for så mange timers ugentlig indsats på området.
I stedet hjælper både Else og Anne-Maj til med tøjet, som ellers er Lis og Ruths område.
De tager imod nye donationer, sorterer, vasker, stryger og reparerer - og kører det mest usle kluns på genbrugspladsen sammen med Stanley, der måske nok byder på nyttig muskelkraft, men sandt at sige er det kedeligste selskab i verden.
Stanley er ikke til at slå et ord af; de øvrige frivillige er for længst holdt op med at forsøge.
Men han er en dygtig chauffør, rolig og tålmodig.
Han kører måske en anelse for langsomt til Anne-Majs smag, men hellere det end det modsatte.
Hun er næsten færdig med ugens svære krydsordsopgave - det sidste hjørne mangler irriterende nok stadig
seks bogstaver lodret for ’udsigt' - da hun må af sted.
Hun giver Mortensen en tørret oksestrube og begiver sig ud i verden, op ad Lindealle, videre ad Algade, ind ad smøgen lige før Matas og hen til Genbrugsen, der ligger og putter sig omme bag Irma.
Så snart hun nærmer sig forretningen, ser hun, at noget er helt galt.
Ruden i butiksdøren er smadret, og indenfor ligger tøjstativer og kurve med legetøj væltet, så kjoler, bluser og bamser er spredt ud over gulvet.
Bøger er flået ned fra hylderne, et bord ligger på siden blandt tusinder af porcelænsskår.
Kylle, Lis og Valborg står i en klynge oppe ved disken, mens Stanley trisser rundt og ser grædefærdig ud.
"Hvad er der sket?” spørger Anne-Maj.
"Indbrud,” svarer Valborg.
"Natten til i dag, gætter vi på.”
Hun ser flygtigt på Lis og Kylle.
"Jeg er glad for, at I ringede til mig med det samme.
”"Er der forsvundet noget?
””Ikke umiddelbart.
”"Jo, lidt er der da,” korrigerer Kylle.
"Der lå nogle byttepenge i kassen, og de er selvfølgelig væk.
”"Har I ringet til politiet?
””Ja,” svarer Valborg og lægger sin mobil ned i den stribede mulepose.
"Det har jeg lige gjort.
De vil prøve at få en patrulje hertil på et tidspunkt, men vagthavende lød bestemt ikke optimistisk.
Jeg har også fået fat i en glarmester, og den udgift sender vi videre til forsikringsselskabet.
Nu har vi i hvert fald anmeldt indbruddet, som vi skal.
”Anne-Maj nikker.
Hun er nået helt hen til disken og kaster et blik på glasmontren.
Den ser urørt ud.
"Er det ikke lidt sært, at indbrudstyvene ikke har forsøgt at få fat på sølvtøjet?
”"Måske,” siger Valborg, ”men hvis det er rene amatører, som det ser ud til, så ved de vel knap nok, hvad de skal stille op med skeer og gafler, vel?
Jeg tror kun, de har været ude efter kontanter.
”Kylle rækker ud efter den tomme trææske, der normalt fungerer som butikkens pengekasse.
”De kunne endda have fået fat i smykker og sølvtøj uden at smadre montren,” siger hun.
”Se!
Nøglen ligger her.
Vips’ ældste var forbi med den i lørdags.
”"Fornemt.
””Vi blev enige om at lade den ligge i kassen fremover, så vi ikke kommer ud i sådan en dum situation igen.”
De står lidt og ser sig omkring i det kaotiske butikslokale.
Stanley sidder på hug og fejer porcelænsskår op med håndkost og fejeblad i turkis plast.
Han læsser skårene forsigtigt ned i en gulvspand og fejer videre, langsomt og metodisk.
Også Lis er gået i gang med oprydningen.
Hun har rejst et par af tøjstativerne op og hænger klædningsstykkerne tilbage på deres bøjler.
”De har vel lavet hærværket for sjovs skyld,” siger Anne-Maj.
”Sikkert bare nogle teenagere, der kedede sig.
Der er ikke så mange fritidsaktiviteter for unge her i byen.”
”Hvis det her skal forestille at være sjovt, så forstår jeg ingenting.”
Det var Valborg.
"Måske har de været sure over, at der var så få penge at stjæle,” siger Kylle.
"Lørdag eftermiddag afleverede jeg kontanter i døgnboksen, som jeg plejer, så der var kun lidt byttepenge i kassen.
”Borgmesterinden henter flasken med Fernet Bran-ca.
Hun synes, de trænger til en lille én at stramme sig
op på, og det har hun da fuldstændig ret i, er de øvrige enige om.
Det er, som om hele stemningen ændrer sig efter den bitre dram, og hele gruppen får lidt af modet tilbage.
En erindring flakser ind i Anne-Majs hoved, men forsvinder igen.
Hun vender sig atter og betragter montren.
Med ét bliver hendes opmærksomhed fanget af en detalje.
"Var du her i lørdags, Kylle?”
”Det sagde jeg jo lige.”
Hun lyder ikke så meget irriteret som opgivende, orker tydeligvis ikke at skulle i gang med oprydningen.
”Jeg var her, Valborg var her.
Og Ruth og Stanley og Else.
”"Hvornår på dagen kom Thomas Bergstrøm med nøglen?
”Kylle rynker brynene.
”Det ved jeg ikke ...
Før mig, i hvert fald.
Den lå i en kuvert lige inden for butiksdøren” siger hun.
”Jeg samlede den op, da jeg mødte.
Men hvor længe den har ligget der, ved jeg selvfølgelig ikke.
””Så du havde adgang til montren fra klokken elleve til klokken seksten, da I lukkede?
””Ja, men ...”
Hun ser mere og mere konfus ud.
"Solgte du noget fra montren i den periode?
Smykker, ure?
”"Hvorfor?”
Det er Valborg, som skærer igennem.
”Gjorde du?
”Anne-Maj henvender sig stadig direkte til Kylle.
"Kan du huske det?
Eller stod montren åben af andre grunde?
Fordi du ryddede op i den eller sådan noget?
””Næh, jeg ...”
Hun tænker sig om.
"Nej,” siger hun mere fast i stemmen.
”Jeg prøvede nøglen i skabsdøren for at være sikker på, at det var den, og så lagde jeg den
ned i kassen efter at have vendt det med Valborg.
Efter det tog jeg den ikke frem, det er jeg sikker på.
”"Hvorfor?” spørger Valborg igen.
"Hvorfor vil du vide det, Anne-Maj?
Er der noget galt?
”Anne-Maj peger ned mod den nederste bakke, hvor de fine juveleræsker ligger opmarcheret: "Der mangler én,” siger hun.
”En stor, sort læderæske med guldmønster.
Er der en af jer, der har taget den?
”"Hvad skulle vi dog med en tom smykkeæske?” spørger Valborg.
”Tag lige skuffen ud, Kylle.
”Kylle ser ud, som om hun skal til at protestere, men holder bøtte.
Hun har noget med ryggen, ved Anne-Maj.
I modsætning til Ruth, der konstant bræger op om sin imponerende vifte af lidelser, bryder Kylle sig ikke om at diskutere sine skavanker, men hver gang hun er nødt til at bøje sig, kan enhver se, at den er gal.
Det er højst sandsynligt derfor, hun har valgt at overtage Vips’ post ved kassen, hvor hun kan tilbringe sine vagter i en behagelig kontorstol.
”Her,” siger Anne-Maj.
”Det gør jeg.”
Hun maser sig forbi Valborg, låser mahognilågen op og fremdrager skuffen med æskerne.
De ligger tæt, i pæne rækker; små, store, røde, naturfarvede, sorte.
Men den flade æske er væk.
Tilbage er der kun et tomt, kvadratisk felt på cirka tyve gange tyve centimeter.
”Se,” siger hun.
"Det var der, den lå.
””Og?
”Borgmesterinden har hævet et øjenbryn.
”Vil du påstå, at de indbrudstyve, der har været herinde og smadre det hele, har fisket nøglen frem fra kassen, låst skabet op og trukket den nederste skuffe ud, udvalgt sig en enkelt tom æske og ladet sølvtøj og smykker ligge?
Virkelig?”
”Nej, det lyder lidt mærkeligt,” medgiver Anne-Maj.
”Tror du ikke simpelthen, det er en erindringsforskyd-mng?
Anne-Maj mærker sine kinder blusse af vrede.
Hun husker ikke forkert, det er helt sikkert.
Hendes hukommelse kan godt være en smule hullet, når det gælder ting, hun har fået ind gennem ørerne, men det, hun ser, er som stemplet ind i hjernen.
Hendes visuelle hukommelse og sans for detaljer er fænomenal.
Hun finder altid de små uregelmæssigheder, ingen andre lægger mærke til.
Hun kan lade øjnene glide hen over en fyldt reol, og hendes blik tiltrækkes omgående af den ene bog, der er sat ind på hovedet.
Hun betragter en broderet pude og opdager lige dét sting, der vender omvendt; ser den pose fuldkornsmel i supermarkedet, som en uopmærksom kunde har sat fra sig på hylden med hvidt hvedemel.
Og Anne-Maj kan slet ikke være i sin egen krop, før bogen eller melet er sat på plads.
Korsstingspuden syr hun om eller forærer til Genbrugsen.
Hun kan ikke have den stående i sofaen, når den ser sådan ud.
At Valborg kan antyde, at hun tager fejl, er en fornærmelse.
Under normale omstændigheder ville hun bide fra sig, men denne gang har hun brug for at tænke over tingene, før hun foretager sig noget som helst, og hun gider ikke bruge tid på en kontrovers med butikkens selvbestaltede førerulv.
Hun trækker derfor på skuldrene og skubber skuffen på plads.
”Det kan da godt være,” siger hun.
Hun kan ikke se Valborg i øjnene.
Mandag den 29. til tirsdag den 30. april
Erindringsforskydning.
Det er et lidt pænere ord for at huske forkert - eller måske ligefrem lyve.
Anne-Maj har ikke tilgivet Valborg.
Men ret skal være ret: Det lyder virkelig idiotisk, at nogen skulle stjæle en lille, dum æske.
Det mest sandsynlige er vel i virkeligheden, tænker hun og vender sig om på siden, at en af de andre frivillige har taget den.
Den behøver jo ikke være forsvundet i forbindelse med indbruddet.
Måske det er Ruth, der vil bruge æsken til sine piller.
Eller det kan være Stanley, der har taget den med hjem til sit bosted, fordi han synes, den er pæn.
Begge var de til stede lørdag, begge vidste, hvor nøglen var gemt; Stanley var der endda alene efter lukketid, fordi han vaskede gulvet, som han plejer at gøre hver lørdag.
Hvis en af dem har taget æsken, måske endda uden at betale, så vil vedkommende selvfølgelig gøre klogt i at holde det for sig selv, selv om dens værdi er nærmest forsvindende lille.
Det er princippet, tænker Anne-Maj, som er en stor fan af principper.
Hun ligger i sin seng, langt over sin normale sovetid.
Hun er træt, men på ingen måde søvnig.
Den seneste tids
begivenheder på én gang forvirrer og udmatter hende.
Har der virkelig været et drab i deres lille kreds?
Eller to?
Og hænger det sammen med indbruddet?
Har smykkeæsken overhovedet en betydning, og i så fald hvilken?
Er det hele noget, hun bilder sig ind, som ham politimanden tror?
I hendes knæhaser, oven på dynen, har Mortensen nu rullet sig sammen som en lille, behåret kringle, så Anne-Maj i praksis ikke kan skifte stilling.
Hunden piber af og til i søvne, mens det rykker i hans poter.
Bare det var mig, tænker Anne-Maj og tænder natlampen.
Jeg kunne virkelig bruge nogle timer i drømmeland.
Hun kan lige så godt læse lidt, nu hvor hun alligevel er vågen.
Lige nu er hun midt i en tyk krimi; én, som har vundet priser og fået femstjernede anmeldelser.
Hun var heldig at finde den i butikken, inden en kunde snuppede den.
Men hun har svært ved at blive opslugt af bogen - især nu, hvor hendes tanker flakser rundt om virkelighedens potentielle forbrydelser.
Efter et kvarters tid, hvor hun har læst det samme afsnit om og om igen, giver hun op og lægger murstensromanen over på sengebordet.
Anne-Maj elsker sit soveværelse, et aflangt rum med skråvæg, hvori der er placeret et halvcirkelformet kvistvindue.
Udefra gør det fine vindue i kombination med den babyblå facademaling huset ret bemærkelsesværdigt.
Mangen en turist har taget billeder af det yndige, lille hus, der hvert år i juli ligger og putter sig bag en idyllisk blondekant af mørkerøde, sartgule og hvide stokroser.
I det hele taget er Lindealle værd at besøge: en bred vej, som ligger i forlængelse af gågaden og alligevel er stille og værdig.
På hver side står en række fine, gamle lindetræer, og husene er malet i forskellige farver og med fine
sprossevinduer.
Det er købstadsidyl, når den er bedst.
Da Anne-Maj for næsten fyrre år siden fik mulighed for at leje huset for at slå sig ned her med sin lille datter, kunne hun næsten ikke tro sit eget held, og da hun nogle år senere fik råd til at købe det, var hun virkelig lykkelig.
Også herinde, i soveværelset, er væggene blå: en dyb, fløjlsblød indigo, der fremhæver hulestemningen og giver en elegant kontrasterende baggrund til alle de familiebil-leder, hun har hængende.
Gamle,
gulnede portrætter fra forrige århundrede af hendes forfædre og -mødre, barne-billeder fra trediverne af hendes mor og fra tresserne af Anne-Maj selv og hendes lillebror, som hun stort set har mistet forbindelsen med.
Et gruppebillede fra hendes konfirmation, hvor hun og broren står mellem deres kusiner, mindst ti farvefotos af Iben som lille pige i halvfjerdserne og firserne, et hav af snapshots af Didi fra dengang, hvor hun stadig havde runde kinder og ikke havde noget imod at hedde Ditte-Marie.
Alle disse ansigter, beslægtet i lige linje eller lidt ud til siderne.
Ansigtstræk, som går igen fra ét individ til det næste, måske springer et led over og så pludselig dukker op igen.
Egentlig er det ikke så underligt, at demenspatienter så ofte farer fuldstændig vild i deres familiemedlemmers identitet og rækkefølge.
Anne-Maj står op og får et blik fra Mortensen, der afgjort synes, at hans ejer er for omkringfarende her ud på de små timer, som normalt tilbringes i en tung søvn.
Elun går ind på førstesalens gæsteværelse, hvor hun i et hjørne har indrettet et beskedent hjemmekontor, og henter sin iPad.
Vel tilbage under dynen begynder hun at google: dødsårsager, der kan forveksles med et hjerteanfald, symptomer på en overdosis af insulin, giftstoffer, som
ikke umiddelbart kan spores, medmindre retsmedicineren ved, hvilket specifikt stof der skal ledes efter.
Anne-Maj føler sig sikker på, at morderen har været snedig nok til at vælge en drabsmetode, som selv ved en grundigere undersøgelse af Vips’ lig ville være svær at opdage.
Og for Helmers vedkommende ... Ja, det er svært at sige.
Han var stærkt svækket i sine sidste levemåneder, og han døde efter et par dages indlæggelse, så han er vel næppe obduceret?
Anne-Maj må spørge sin kilde i politiet.
Måske ved Anders Hall også noget om indbruddet?
Hun skriver en mail til sig selv for ikke at glemme det.
Søgemaskinen giver ikke helt så fyldestgørende svar, som Anne-Maj har ønsket sig, men lidt klogere er hun da blevet.
Måske hun skulle spørge en af sine gamle lægechefer, om de ved mere.
I et kvarters tid lægger hun syvkabaler på iPad’
en, indtil hendes øjenlåg er blevet så tunge, at hun næsten ikke kan holde dem oppe.
Da hun lidt efter slukker lyset, falder hun i søvn med det samme.
*”Anne-Maj?
Hvad vil du?
”Anders Hall besvarer opkaldet uden at præsentere sig - og uden at vente på at høre, hvem han taler med.
Han har med andre ord kodet hendes nummer ind, så han med det samme kan se, hvem der ringer.
Anne-Maj føler sig meget betydningsfuld.
”Og godmorgen til dig,
” svarer hun sarkastisk.
"Godmorgen,” siger han modstræbende.
"Hvad vil du?” gentager han.
”Her er virkelig travlt i dag.
””Jeg tænkte ... Kan vi ikke mødes?
”"Mødes?
Det...
Jeg ved ikke ...”
For en gangs skyld har han ikke en kæk bemærkning.
”Hvorfor?” spørger han.
"Fordi jeg trænger til at snakke det hele igennem med dig, og det skal ikke være i telefonen, eller når du er optaget af andre ting.
”Han sukker.
"Er det stadig det der med den paryk?
For hvis det er, så kan jeg altså ikke ..."
"Det er ikke kun det,” afbryder Anne-Maj.
"Der er mere.
”"Noget konkret?
”"Naaahhh.”
Hun tøver.
"Jeg bliver bare ved at falde over mystiske detaljer, så jeg tænkte, at du måske ...” ”Okay.
”Han sukker igen.
"Jeg har ikke tid til at køre op til dig ...
Kan du komme her til Roskilde?
”Roskilde?
Næsten en times kørsel fra Nykøbing?
Anne-Maj sukker.
"Hvornår?
””Skal vi sige ...”
En kort pause.
"Klokken tretten?
Vi kan mødes på en café.
På den måde kan jeg spise frokost, mens vi snakker.
”Han fornemmer hendes tøven og fortsætter: ”Jeg har altså virkelig seriøst travlt, Anne-Maj.
Det er ikke bare noget, jeg siger.
*Klokken tretten sidder Anne-Maj klar i cafeen.
Hun har taget en ensfarvet, græsgrøn kjole på; én, der virker lidt mere konventionel og tillidsvækkende end hendes kulørte og meget mønstrede bomuldsrober i et blandt modne damer temmelig populært svensk design.
Hun har været oppe ved disken og købt en kop kaffe - uden mælkeskum eller sirup eller sojamælk eller andre besynderlige påfund.
Baristaen måbede over at skulle lange en ganske almindelig kop filterkaffe over disken.
Hun virker lidt mere tryg nu, efter at Anne-Maj i sidste sekund besluttede sig for at bryde sin kur og investere i en cookie som et normalt menneske.
Anders Hall ankommer kvart over et.
Anne-Majs forestillinger om en høj, veltrænet femogtrediveårig med det maskuline kæbeparti dækket af daggamle skægstubbe bliver straks gjort til skamme.
Den mand, der træder ind ad cafeens glasdør, ser ikke ud til at være en dag over tyve.
Skønt...
han må næsten være ældre, ikke?
Tyveårige kan vel ikke være betjente.
Eller kan de?
Anne-Majs viden om eventuelle aldersgrænser i det danske politi er temmelig begrænset.
Hun ville aldrig have gættet på, at Anders Hall er politimand, hvis han ikke var blevet stående i døråbningen, mens han lader blikket glide søgende rundt i det frokosttravle lokale.
Han ser kinesisk eller måske vietnamesisk ud, med sort hår, sorte øjne,
gyldenbrun hud; er af middelhøjde og ikke ligefrem muskuløs.
Det mest voksne ved ham er hans pæne, lyseblå skjorte og den nypressede hørjakke.
Anne-Maj rejser sig halvt op, mens hun vinker til ham.
Hans kønne drengeansigt lyser op i et smil.
Han må være adoptivbarn, tænker Anne-Maj, da de giver hånd; eneste forklaring på den overrumplende kombination af navn og etnicitet.
”Jeg går lige op og bestiller,” siger han.
”Jeg er ved at dø af sult.
”Han er vel stadig i voksealderen, gætter Anne-Maj og tager en bid af sin cookie.
Konsistensen er god, men den mangler et nip salt, konstaterer hun overbærende.
Alle ved da, at der skal nogle få saltflager i sødt bagværk, så smagen forstærkes og afrundes.
Amatører.
Anders Hall medbringer et krus kogende vand og et tebrev, da han lidt efter sætter sig ved bordet.
”Jeg har helt bogstaveligt tyve minutter,” siger han og ser på sit armbåndsur.
”Så jeg er nødt til at spise, mens du snakker.”
”Du er meget ung,” ryger det ud af hende, ”altså for en mordefterforsker.
”Han ler.
”Jeg er ikke drabsefterforsker.
Ikke endnu, i hvert fald.
Jeg sidder i afdelingen for berigelseskriminalitet.
For tiden ser jeg nogle overvågningsoptagelser igennem i forbindelse med en stribe sommerhusindbrud på Kalundborg-egnen.
Flere af husene er udstyret med bevægelsesfølsomme kameraer,” forklarer han.
”Der er rigtig mange rådyr deroppe, har jeg fundet ud af.”
Han himler med øjnene og ler.
”Til din orientering er jeg otteogtyve.
”"Hvorfor tog du telefonen, da jeg ringede første gang, Anders?
Hvis du ikke arbejder med mord?
””Det var et tilfælde.
Vagthavende stillede bare opkaldet videre til én, der var ledig lige på det tidspunkt.
”Anne-Maj prøver ikke at vise sin skuffelse.
Hun har hele tiden troet, at hun i det mindste talte med én, der havde med vold og drab og den slags at gøre.
”Men når du nu beskæftiger dig med indbrud,” siger hun, ”så er det måske dig, der sidder med hærværket i den butik, hvor jeg arbejder?
Genbrugsen i Nykøbing?
””Jeg har ikke engang hørt om det.
”Anders tager imod en grillet panini, som bliver bragt til ham af den unge barista.
Maden dufter, så Anne-Majs mundvand begynder at løbe.
Han tager en stor bid.
En tomatskive arbejder sig ud af sandwichen og lander på hans tallerken.
"Fortæl,” siger han.
Og det gør hun så.
Hun genopfrisker historien om de gamle ægtefæller, der døde med få ugers mellemrum, om fundet af Vips’ lig og hendes omvendte paryk.
Anders laver en utålmodig grimasse, da hun når til det der med, at hun måske hørte en anden i Bergstrøms hus den aften, og Anne-Maj skynder sig derfor videre til de nyeste brikker i puslespillet: indbruddet, hærværket, den låste smykkemontre, æsken, der mangler.
Hun standser talestrømmen.
Anders Hall lægger den halvspiste sandwich fra sig og skyller efter med en slurk te.
”Og?
”siger han.
”Var dét det hele?
””Kan du ikke se, det er mærkeligt?
”spørger Anne-Maj, der med ét føler en vis usikkerhed.
Han har jo ret: Det er lidt tyndt, det her.
Men skal man ikke følge sin intuition? tænker hun.
Når det handler om opklaring af forbrydelser, er følelser og fornemmelser vigtige.
Det ved hun da fra krimierne.
Intuition er det, der sætter arbejdet i gang -beviser kan man altid skaffe.
”Alle de sammenfald?
””AIle?”
Han ler og samler atter sin panini op.
”Jeg kan kun få øje på ét: at du har oplevet to dødsfald og et ama-tøragtigt indbrud inden for et kort tidsrum.
Og ja, det er både trist og usædvanligt, men heller ikke mere.
”Han tager en ny bid og tygger energisk, mens han skæver ned mod armbåndsuret.
”Men parykken?
Og den forsvundne æske?
”Anders Hall synker.
”Ikke for at fornærme nogen, men ...”
Han ser på hende.
"Altså, begge dele bygger udelukkende på din hukommelse.
Du er den eneste, der mener at kunne huske, at Vibeke Bergstrøms paryk sad forkert, og du er den eneste, der har lagt mærke til den æske, du tror er forsvundet.
””Men ambulancemændene kan da bekræfte, at parykken ...”
Han ryster på hovedet.
”Det kan de ikke.
Jeg har spurgt dem.
”"Hvornår?
””Da du havde ringet anden gang, fik jeg fat på dem for en sikkerheds skyld.
Ingen af dem har registreret noget som helst usædvanligt ved den døde.
Der blev holdt ligsyn, den gamle dames egen læge var der, ingen fandt nogen grund til at tro noget som helst andet, end at det var en naturlig død.
”Anne-Maj sidder lidt, ser ned i sin kaffe.
”Er du klar over,” siger hun så, ”at det er sådan her, man begår det perfekte mord?
”"Hvordan?” siger han og propper den sidste bid i munden.
”Man skal bare vælge et offer, der er gammelt, og en mordmetode, der ikke efterlader mærker uden på kroppen; bruge gift eller en plasticpose eller sådan noget.
Så er der ingen, der får den tanke at undersøge sagen eller sætte en obduktion i gang.
Når man er gammel, forventes man nærmest at dø.
Derfor undrer ingen sig, når liget bliver fundet.”
Anders Hall nikker og skyller resten af den nu kolde te i sig.
”Jeg er nødt til at gå nu.
”Hun gengælder ikke hans smil.
"Hvorfor har du overhovedet brugt tid på at mødes med mig, når du ikke tager mig alvorligt?
””Helt ærligt?”
Da hun nikker, fortsætter han: ”Jeg var efterhånden blevet lidt nysgerrig.
”Han ler.
”Det er sjældent, man kommer ud for nogen, der er så insisterende.”
”Jaså.”
Hun smiler i et forsøg på at skjule sin irritation over at være kørt den lange vej, blot fordi en underordnet
politimand fra tyveriafdelingen gerne vil tilfredsstille sin nysgerrighed.
Anders kan mærke hendes frustration og skotter igen til uret.
”Hvis du endelig vil vide det, så minder du mig om en dansklærer, jeg havde i folkeskolen.
”"Okay?
””Hun virkede umiddelbart sådan meget blød og moderlig, måske en lille smule naiv.
”Tak for den, tænker Anne-Maj, men så fortsætter den unge politimand: ”Sagen er bare den, at hun var alt andet end naiv.
Hun kunne se noget i elever, ingen andre lærere regnede for en skid, og hun kunne stoppe ethvert tilløb til mobning ved at manipulere ungerne og lade alle fornærmelser prelle fuldstændig af.
Min mor fortæller også tit om, hvordan Birgitte til forældremøderne
altid havde forudset, hvad de mest kværulantiske forældre ville finde på at klage over denne gang, og derfor forberedte sig så grundigt, at hun kunne tage problemerne i opløbet.
””Det lyder, som om jeg godt kan være smigret over sammenligningen,” siger Anne-Maj.
”Det kan du roligt være.
Birgitte var simpelthen den klogeste og mest udspekulerede lærer, jeg nogensinde har haft.
Hun kunne godt virke lidt geskæftig, men hun havde altid ret, altid.
Og hun busede på, indtil problemerne var løst.”
Han smiler.
”Det var for eksempel Birgitte, som opdagede, at en lærer reagerede atypisk i en række situationer, og helt diskret fik hun overtalt vedkommende til at gå til lægen.
Det viste sig, at kollegaen havde en hjernesvulst, men fordi Birgitte var så opmærksom, kom kvinden på operationsbordet i tide.
””Okay.
”Anne-Majs selvtillid er i bedring.
”Men hvad har det med mig og min involvering at gøre?
”"Ingenting.
Jeg var som sagt nysgerrig efter at møde dig.
”Han ser på hende.
”Og så håbede jeg, at du ville forstå, at jeg mener det, når jeg nu ansigt til ansigt siger til dig, at du skal holde op med at opfatte Vibeke Bergstrøms død som et drab.
”Men du sagde lige, at hende der Birgitte altid havde ret.
””Det betyder ikke, at du har det, vel?
Ikke denne gang, i hvert fald.”
Anders rejser sig.
”Jeg siger bare, at du minder mig om hende, det er det hele.”
Han rækker hånden frem.
”Jeg synes ikke, du kan påstå andet, end at jeg har lyttet og taget dig alvorligt, Anne-Maj.
Nu må du acceptere, at alt det her aldrig bliver til en sag.
”Onsdag den 8. maj
Der er gået godt en uge af Anne-Majs nye liv.
Hun har gennemført at gå i skoven med Mortensen en time næsten hver dag, og hun har næsten undladt at drikke vin, ligesom hun næsten er holdt op med at spise lakrids.
En smule skuffet må hun alligevel ved den ugentlige vejning konstatere, at hun kun har tabt sig to hundrede gram.
Det var godt nok ikke meget efter alle de afsavn.
Lysten til at fortsætte den sunde levevis kan ligge på et meget lille sted.
Heldigvis ringer Iben, før en vægtfremkaldt depression tager magten fra Anne-Maj.
”Skal du
i skoven for at motionere her til formiddag, Mor?
”Anne-Maj sukker.
Det skal hun vel.
”Jeg vil gerne med.
””Har du fri i dag?
””Jep.
Og vejret er så godt.
”De mødes ude ved bilen ti minutter senere og kører ud til Grønnehave.
Hvor er det sjældent, de to er alene sammen, tænker Anne-Maj og skotter til sin datter, der
med et sammenbidt udtryk arbejder sig op ad stien fra parkeringspladsen.
"Ville
du
noget særligt?
” spørger hun.
Iben ser på hende.
”Jeg tænkte bare, at jeg trængte til at røre mig lidt, og du fortalte jo, at du går tur hver formiddag, så ...
Det er da okay, ikke?
””Jo da.
”Anne-Maj tager snoren af Mortensen, så han kan løbe frit.
"Selvfølgelig er det det.
”"Hvordan går det med detektivarbejdet?
Du mødtes med ham politimanden forleden, ikke?
””Jo.”
Anne-Maj vrider sig lidt.
"Anders Hall.
Det fik jeg ikke så meget ud af.
”"Hvordan det?”
"Han er en helt ung fyr, sådan lidt overbærende over for den her halvgamle kone, som han synes ser spøgelser.”
Anne-Maj ryster på hovedet.
"Han tager mig overhovedet ikke alvorligt.
””Kan du ikke snakke med en anden, så?
””Ahr ...
Jeg tror faktisk på Anders, når han siger, at han har gjort alt for at tjekke min mistanke.
Han har opstøvet ambulancefolkene og spurgt dem, om de kunne huske mere; han har talt med sin chef om mig flere gange ...
Jeg tror ikke, det ville ændre noget at gå til en anden; vedkommende ville sikkert vise sig at have samme chef...
Politiet er overbevist om, at Helmer og Vips døde naturligt.
””Men du tror stadig ikke på det?
”Anne-Maj knapper jakken op.
De går rask til, og hun er ved at koge over.
"Jeg ved det ikke,” siger hun efter at have tænkt sig om.
”Min mavefornemmelse siger ét, min fornuft noget andet.
””Hvad vil du gøre?
”"Anders Hall har bedt mig droppe sagen.
”"Måske er det det klogeste, Mor.
""Det er det vel."
Hun går lidt, ser efter Mortensen, der har fundet en vandpyt at rulle sig i.
"Jeg skal møde arvingerne på lørdag.
De har inviteret på frokost ude i villaen.
Jeg tænkte, det ville være interessant at se dem lidt efter i sømmene.
"Iben smiler skævt.
"Og det kalder du at droppe sagen?"
"Officielt er jeg der, fordi de synes, jeg skal vælge en ting til minde om Vips."
Anne-Maj rømmer sig.
"Fordi hun og jeg var så gode venner.
”Iben ler højt.
"Det er jo løgn, fru Mortensen!”
"Det ved de jo ikke.
”Da de lidt efter atter sidder i bilen og er på vej ind mod byen, siger Iben lidt for henkastet: "Jeg tror, jeg bliver fyret efter sommerferien.”
Så var der alligevel noget.
"Hvorfor tror du det?”
"Chefen sagde det i går.
Hvis vi ikke får mere gang i salget, har han ikke råd til to ekspedienter.
Og jeg er den, der er sidst ansat.”
Iben trækker på skuldrene.
"Jeg tror, han skal være glad, hvis han kan få forretningen til at overleve alligevel.
”"Men hvorfor?
I har et godt udvalg, man får fin service ... Og det er den eneste skobutik i denne del af Odsherred.
Jeg forstår ikke, den ikke kan køre rundt.
Sko har alle da brug for.
”"Du skulle bare vide,” siger Iben.
"Folk kommer ind, prøver en hel masse modeller; vi render frem og tilbage til lageret og finder den rigtige størrelse og farve og alting.
Og så går de hjem og bestiller skoene billigere på nettet.
Nogle af dem lægger ikke engang skjul på det.
””Ej, det kan da ikke være rigtigt.
”Anne-Maj parkerer foran sit hus og slukker motoren.
”Det er da frækt.”
”Det er helt normalt.
Spørg bare i boghandlen.
Folk er skamløse.”
Iben står ud af bilen.
”Du skal ikke være bekymret,” siger hun.
”Jeg skal nok finde noget andet.
Det er bare irriterende.
”Lidt efter trisser Anne-Maj op til Genbrugsen.
Hun nikker til Kylle, der sidder på sin plads bag disken, og bemærker med en vis irritation, at Else endnu en gang er troppet op, selv om det ikke er hendes dag.
Hun er i færd med at sortere en mængde bøger fra et dødsbo.
"Sikke flittig du er,” siger Anne-Maj med en stemme, der drypper af sirup, og kaster et blik på bunkerne.
”Den der skal du da ikke smide væk,” fortsætter hun og fisker et godt brugt eksemplar af Tove Ditlevsens ’Giffi op af affaldssækken.
”Hun er jo blevet enormt populær igen.
”Anne-Maj har ikke engang taget overtøjet af endnu.
Else betragter bogen med et skuldertræk.
"Behold den da endelig.
Du har jo meget mere forstand på bøger end jeg.”
”Åh, det vil jeg da ikke sige,” svarer Anne-Maj med udsøgt høflighed.
”Vi har bare forskellige interesser.
”Else ser på hende.
”Måske du selv vil gå det hele igennem?
””Dem der?
Gerne.
””1 Det Blå Lyn er der to sække mere med bøger, som jeg allerede har sorteret fra,” siger Else uden at fortrække en mine.
”Omme i bagagerummet.
Du kan bare gå i gang.
Jeg har knoklet i et par timer, og jeg er stadig ikke færdig.
””Jamen dog.
”Anne-Maj kigger bøgerne på bordet igennem; dem, som Else har vurderet gode nok.
”Den her...”
Hun holder en dansk bestseller op mellem tommel- og pegefinger.
"Denne udgave har været gratis med et ugeblad.
Den får vi ikke en krone for.
””Det er det, jeg siger: Du er tydeligvis meget klogere end mig.
Jeg får Stanley til at slæbe alle bøgerne ind igen.
Så kan vi gå dem igennem i fællesskab.
””Du skal da ikke begynde helt forfra på det store arbejde, søde.
”Anne-Maj har allerede hele overkroppen nede i sækken.
”Du må jo være udmattet, og du er på ingen måde forpligtet til at være her, når det ikke er din vagt.
”Hun ignorerer et vredt grynt.
Da butiksdøren har lukket sig efter Else, retter Anne-Maj sig op.
"Stanley?
”Han holder straks inde med at støve hylden med vaser af og kommer hen til hende.
"Gider du hente de to skraldeposer i bilen?
Dem med bøger i?
”Han stirrer på hende.
”Jeg ved godt, at du lige har båret dem derud.
”Stanley nikker.
”Det er jeg ked af.
”Anne-Maj lægger en hånd på hans arm.
”Men jeg har brug for at gå dem igennem igen.”
Den fåmælte mand henter sækkene uden videre palaver.
I mellemtiden går Anne-Maj ud i frokoststuen.
For en gangs skyld er Borgmesterinden der ikke.
Anne-Maj hænger sin jakke på en knage og stiller håndtasken på en hylde bag døren, så den ikke kan ses fra vinduet.
Efter indbruddet er damerne i Genbrugsen blevet meget forsigtige og har strammet rutinerne: Både bag- og butiksdør har
fået nye låse; man benytter kun fordøren i åbningstiden, og bagdøren holdes konstant låst, når den ikke er i brug.
En anden forholdsregel er to skilte, et til hver indgang: 'Ingen kontanter’, står der kort og godt.
Anne-Maj tror ikke et øjeblik på, at denne oplysning vil forhindre kriminelle i at bryde ind, hvis det passer dem, men det er da et forsøg værd - som udtrykt af Valborg, der har kreeret skiltene på bibliotekets lamineringsmaskine.
Lidt efter er Anne-Maj kommet igennem affaldssækkenes indhold.
Der var i virkeligheden ikke helt så mange svipsere, som hun havde frygtet, men lidt har hun da lavet om i prioriteringen.
Da hun er færdig, får hun Stanley til at bære sækkene tilbage til Det Blå Lyn.
Så daterer hun omhyggeligt de bøger, der er sluppet igennem nåleøjet, og stiller dem på plads.
Nogle af dem må hun lægge oven på de allerede eksisterende rækker; i overmorgen, når det igen er hendes vagt, vil hun rydde lidt ud generelt.
Der skal nok være nogle bøger på de overfyldte hylder, som kan sættes udenfor i en rodekasse til en krone per bind.
Anne-Maj sætter sig ved det lange bord i frokoststuen med kaffe og et par småkager - kun tres kalorier stykket, så pyt.
Bagdøren går op, og Valborg kommer ind.
'Hvad så?” spørger Anne-Maj.
"Hvad mener du?”
Valborg lægger den stribede mulepose fra sig i vindueskarmen.
"Du ser så glad ud.
”"Det er jeg også.
Kom lige med ud til de andre.
”Anne-Maj snupper tres smørbagte kalorier mere og følger lydigt efter.
Ud over de to samles også Kylle, Lis og Ruth ved disken, ligesom Stanley kommer sjoskende, da
han aner, at der foregår noget usædvanligt.
Bagerst i butikken går et midaldrende venindepar rundt og besigtiger nogle hylder med nips.
Valborg dæmper derfor stemmen, så hele flokken må læne sig frem for at kunne høre hende.
”Vi har arvet,” siger Valborg.
"Eller rettere ...
Genbrugsen har arvet.
””Hvor dejligt.
Fra Vips?
””Vips og Helmer, ja.
De havde lavet et fælles testamente, som trådte i kraft efter Vips’ død.
””Hvor var det smukt af dem,” siger Kylle.
”De var sådan nogle dejlige mennesker,” supplerer Ruth, der har lagt sin hånd på det øverste af brystkassen.
Om det er af rørelse eller på grund af en pludseligt opstået situation i bronkierne er uvist.
Der er stille lidt.
Anne-Maj beslutter, at en eller anden må spørge om det, de alle tænker på: ”Hvor meget?”
Valborg ser på hende.
”Jeg ved det ikke nøjagtig.
Sagføreren er ved at finde ud af det.
Det er nogle værdipapirer, der er testamenteret til os, og deres estimerede værdi er vist omkring et hundrede og halvtreds tusind.
””Hold da op.
”Ruth synker ned på Kylles stol.
”Hvor er det generøst,” siger hun.
Lis er enig: ”En gave fra dødsriget,” siger hun med bævende stemme.
”Ah, knap og nap,” indvender Valborg.
”Knap og nap.”
”Hvad skal vi bruge dem til?” spørger Anne-Maj.
”Det ser vi på.
”Borgmesterinden mener naturligvis, at hun ser på det.
"Umiddelbart synes jeg, vi skal lade dem blive stående, hvor de står.
De er rare at have til uforudsete udgifter.
Hvis bilen går i stykker eller sådan noget.
””God idé.”
Det er Kylle, som nu står og hænger op ad disken, tydeligvis træt i ryggen, men aldeles utilbøjelig til at forlange sin stol tilbage.
Hvad er hun? tænker An-ne-Maj.
Firs?
Lidt mere?
I hvert fald betydeligt ældre end Ruth, der ikke har bemærket noget som helst og nu sidder velbehageligt og nyder udsigten over lokalet.
Noget må gøres.
”Kan I ikke hjælpe mig med en lille ting, Ruth og Lis?” siger Anne-Maj.
”Ude i frokoststuen?
”Ruth opgiver sin komfortable plads med et dybt suk, mens hun atter lader hånden hvile mod dekolletagen som for at vise, hvilke prøvelser hun og hendes sarte fysik må gennemgå ved manøvren.
Måske er det ikke bronkierne, men hjertet, der for tiden skal forestille at være skrøbeligt?
Ud ad øjenkrogen ser Anne-Maj, at Kylle generobrer sin stol med et tilfredst udtryk, mens Valborg går ned bagerst i butikslokalet for at høre, om de to nips-interesserede damer har brug for assistance.
Anne-Maj tænker som en gal hele vejen: Hvad pokker skal hun have de to andre til at hjælpe med?
Havde hun dog bare fundet en undskyldning på forhånd ...
Hun griber desperat den første idé, som farer gennem hendes hoved: ”Jeg tænkte på,” siger hun og trækker døren i efter sig, ”at det kunne være fint, hvis vi skillingede sammen om en gave til Valborg.
””0h.”
Lis ser desorienteret ud.
"Hvorfor?” spørger Ruth.
"Fordi hun fylder femoghalvfjerds i næste uge.
Det ved I da.
”Anne-Maj ser fra den ene til den anden.
”Her er reception torsdag.
”"Femoghalvfjerds?” siger Lis.
”Hun holder sig godt.
”Det synes Anne-Maj egentlig ikke, men højt siger hun ingenting.
”Det er sjovest at give hende gaven den dag, hun fylder år, frem for at vente til receptionen som alle andre,” siger Ruth.
”Men måske bliver receptionen holdt på selve dagen?
”Hun har sat sig ved den stationære computer, hvorfra hun blandt andet styrer butikkens Facebook-gruppe.
”Det ved jeg ikke,” indrømmer Anne-Maj.
”Vi googler hende lige ...
Valborg von Schilling ...
Der er hun ...
Og her er hendes adresse ...”
Ruth lyder stolt og lader blikket løbe ned over rækken af søgeresultater, til hun kommer til et Wikipedia-opslag.
”Ha!
Det vidste jeg ikke ...”
Hun peger på skærmen.
”Von Schilling-familien er adelig.
Valborgs mand må have været baron.
””Det har hun holdt godt skjult.
””Men hun er altså ikke nævnt i teksten.
Og en fødselsdato er her selvfølgelig heller ikke ...”
”Prøv hendes mand i stedet,” siger Anne-Maj.
”En forhenværende borgmester, der ovenikøbet var adelig, har vel sin egen side.
Måske står hun nævnt der.
””Okay ... Borgmester ... og von Schilling ...
” Ruths fingre flyver rapt over tastaturet.
Hendes symptomer er midlertidigt forsvundet.
"Ingen resultater,” siger hun skuffet efter yderligere et par forsøg.
"Tror I overhovedet...”
Lis dæmper stemmen, så hun ikke kan høres, hvis nogen skulle finde på at lytte ved døren.
”Tænk, hvis det er løgn?
””Løgn?”
Ruth ser på hende.
"Jeg er enig med Lis,” hvisker Anne-Maj.
"Hvis man ikke kan finde Valborgs mand på nettet...
Måske har hun overhovedet ikke været gift med en borgmester.
”De tre damer ser på hinanden og fniser.
Hvis Borg-mesterinden slet ikke er borgmesterinde ...
Tanken er langt ude.
"Ved I hvad,” siger Anne-Maj, ”hvor er vi dumme.
Vi behøver da ikke en computer: Hendes fødselsdato står vel på personalelisten.
”Hun linder på døren ind til butikslokalet, hvor Valborg er i færd med at hjælpe en svær dame med at finde en overfrakke, der er stor nok.
Det burde ikke være tabu at kigge i papirerne - strengt taget er de jo ikke Valborgs private ejendom - men Anne-Maj vil alligevel nødig blive snuppet på fersk gerning.
Hun trækker døren lydløst til og finder listen, der er klipset sammen med vagtplanen.
”Det er samme dag,” siger hun.
"Torsdag den sekstende.”
"Hvad skal vi give hende?
”Lis er vågnet op til dåd.
"Jeg tænkte på ...”
Anne-Majs hjerne går igen i omdrejninger.
"Måske en bog?
”"Fra butikken?” spørger Ruth og ser forhåbningsfuld ud.
Enhver kan jo regne ud, at det ville være en dejligt billig løsning.
"Nej,” siger Anne-Maj bestemt.
”En ny.
Eller tre, i virkeligheden.
Jeg har læst en virkelig god trilogi om dansk slavehandel i Vestindien, og den er lige kommet som paperback.”
Hun ser på Ruth.
"Den tror jeg, hun ville synes om.
”"Hvor meget koster den så?”
Lis ser bekymret ud.
Hendes mand er notorisk påholdende.
"Det ved jeg ikke,” indrømmer Anne-Maj, "men jeg kan smutte forbi boghandleren i morgen og finde ud af det.
Det bliver vel omkring en firs-halvfems kroner fra hver.
Måske hundrede.
”Ruth og Lis ser på hinanden.
Hundrede kroner er jo alligevel også en slags penge.
Så nikker Ruth.
”Joh ...” ”1 hvert fald, hvis vi alle seks er med,” fortsætter An-ne-Maj.
”Seks?
”Ruth ser uforstående ud.
"Fraregnet Valborg er vi da kun fem?
””Har du så talt Stanley med?
””Nå nej.
”Hun ser i det mindste flov ud.
”Ham havde jeg glemt.
”Lørdag den 11. maj
Resten af den uge følger Anne-Maj sine selvopfundne regler mere konsekvent.
Hun går tur med hunden hver dag, hun får ingen snacks, og hun har helt droppet rødvin.
Sjovt er det på ingen måde, men hun bilder sig ind, at hun kan mærke det; bukselinningen føles en anelse løsere.
Da hun vejer sig, er der forsvundet lidt mere, så det samlede vægttab efter tolv dage er et kilo og fire hundrede gram.
Næsten halvandet kilo!
Det må fejresi Gin C?
tonic!
Kager!
Lakrids!
Nej.
Hun tager sig sammen og skriver en overmåde fornuftig indkøbsseddel, som hun lover sig selv at følge til punkt og prikke.
Hytteost og bladselleri og mager fisk og den slags kedsommeligheder.
Anne-Maj føler sig vældig dydig, da hun kommer hjem med sine varer.
Da hun har pakket dem ud, går hun op på badeværelset, tjekker sin makeup en sidste gang, reder håret og er klar til frokosten hos Bergstrøm-efterkommerne.
”Du skal passe på huset, Mortensen,” siger hun og giver hunden en tandrensende gnavepind af et mærke, der kun kan købes hos dyrlægen og koster spidsen af en jetjager.
Det er Thomas Bergstrøm, der lukker op, da Arme-Maj kort efter ringer på døren.
Hun har parkeret bag hele tre biler: Vips’
røde mikrobil inderst, så en hvid firhjulstrækker og til sidst en svensk indregistreret, bronzemetallic cabriolet.
Alle tre biler er splinternye og forbløffende renvaskede, bemærker Anne-Maj, hvis gamle,
gule Astra allerhøjst oplever en vaskehal indefra et par gange om året og for tiden er nærmest lodden af snavs.
"Velkommen, Annemarie,” siger Thomas, som er i fuldt advokat-dress: knivskarp, mørkegrå habit, hvid skjorte, det bordeauxfarvede slips bundet i en windsor-knude.
”Du er vældig præcis.
”Anne-Maj ved, at det er velopdragent kodesprog for: Kunne du ikke have trukket den et kvarters tid, for pokker?
”Tak, fordi jeg måtte komme,” siger hun og giver hånd.
Hun gider ikke kommentere, at han insisterer på at kalde hende noget forkert.
”De er til jer; til i aften, når I skal slappe af.
”Hun overrækker to flasker italiensk rødvin: én, der er tiltænkt Christian, og én til Thomas og hans kone.
Han kigger knap nok på flaskerne, sætter dem bare fra sig.
De har ellers ikke været helt billige.
Anne-Maj krænger jakken af.
"Velkommen,” lyder det fra døren ind til stuen.
Feline Bergstrøm er i en hvid skjorte med ærmerne foldet op.
Hendes benklæder er sandfarvede, og om halsen har hun den beigefarvede klubs eneste lidt løsslupne accessory: et chiffontørklæde med dyreprint - i dette tilfælde leopardpletter.
Gudfaderbevares, tænker Anne-Maj, der selv er i en lilla- og pinkstribet jerseytunika, orange capribukser og nye, giftiggrønne ballerinasko.
Christian, som viser sig at være professionel kok og noget mere afslappet klædt end sin bror og svigerinde,
har lavet risotto med friske asparges og blåmuslinger, og Anne-Maj nyder måltidet, som hun sjældent nyder andre menneskers kulinariske frembringelser.
Mens de spiser, taler de om husets afdøde ejere.
Den stridbare, selvretfærdige Helmer, der set i et posthumt rosenskær var en usædvanligt vellidt advokat og en kærlig og omsorgsfuld ægtemand, og Vips, der naturligvis var verdens bedste mor.
Sønnerne har absolut intet kritisk at sige, men Anne-Maj bemærker med en vis interesse, at Feline ikke bidrager med ét ord til helgenkåringen af sine svigerforældre.
”Du kendte dem ret godt, ikke?” spørger Christian.
”Jo,” siger Anne-Maj uden at tøve.
”Jeg talte en del med især jeres mor.”
Hvilket jo delvist er sandt.
”Hun var et godt menneske.
””Det var hun.
””Et ejegodt menneske,” istemmer Thomas.
”Vil du have en portion mere?” spørger Feline.
”Tak,” siger Anne-Maj.
”Det smager dejligt.”
Hun må leve af vand og riskiks i morgen, tænker hun og holder sin tallerken frem.
”Vi har tænkt på,” siger Thomas, da hans og Christians tostemmige lovtale omsider er overstået, ”at vi gør sådan her: Først vælger vi tre naturligvis, hvad vi kan bruge, du får en ting til minde, og vores moster får i morgen lov at tage, hvad hun vil.
Vi burde nok få en ekspert til at kigge på malerierne.
”Han ser på sin bror, som nikker.
”Men når han er færdig, kan Genbrugsen hente alt det, I mener kan sælges, og til sidst lader vi et firma, som er specialiseret i rydning af dødsboer, tage sig af resten.
””Det lyder fornuftigt,” siger Anne-Maj, der egentlig er mere nysgerrig efter at høre om arvens størrelse end om
fordelingsstrategien, hvad angår bøger, nips og malerier.
Med sådan et hus
... Helmer og Vips må have efterladt sig en nydelig formue.
Under desserten - en portionsanrettet chokolade-gelato, som Anne-Maj har en mistanke om er færdigkøbt - spørger hun til sine tre værters erhverv.
Christian er som sagt kok, forklarer han, og har en restaurant i Malmø, hvor han også bor til daglig.
Thomas har for flere år siden overtaget sin fars advokatfirma.
”Er du så også forsvarsadvokat?” spørger Anne-Maj.
”Næh,” siger Thomas.
”Mit speciale er skatteret, mere specifikt for udenlandske virksomheder, som opererer her i Danmark.
”Du hjælper med andre ord multinationale firmaer med at undgå at betale skat, tænker Anne-Maj.
”Det lyder spændende.
Men det må have været en stor omlægning.”
”Mon ikke,” siger han tørt.
”En del udskiftning af medarbejdere, naturligvis ...”
”Men firmaet er lige så succesfuldt nu?
””Jeg klager ikke.
”Hun aner mere end ser, at de to brødre veksler et blik, og Feline rømmer sig med en lille, nervøs kliklyd.
Så er det korte glimt af ubehag overstået.
”Der er forskel på store udenlandske virksomheders budgetter og så de penge, man kan få for at være forsvarer i straffesager, Annemarie,” siger Thomas.
”Anne-Maj,” retter hans kone.
Han trækker irriteret på skuldrene, tydeligvis ligeglad med irrelevante menneskers lige så irrelevante fornavne.
"Privatøkonomien herhjemme har aldrig fejlet noget, men vores fars firma kunne godt have været mere up to date,”
Thomas ryster på hovedet.
”Nu er det blevet strømlinet, er jeg glad for at kunne sige.
Vi har faktisk flere medarbejdere ansat nu end før ...”
”Det er faktisk noget af en præstation.”
Christian har siddet tavs under denne del af samtalen.
”Jeg er stolt af dig, brormand.”
Han giver Thomas et drillende klask mellem skulderbladene.
”Hvad skulle familien have gjort uden dig?
”Anne-Maj er nysgerrig efter at finde ud af årsagen til den ironiske tone og alt det, den måtte antyde, men erkender, at der næppe følger en forklaring.
Efter nogle akavede sekunder vender hun sig i stedet mod Feline.
”Og du?
Er du så også advokat?
””Mig?
Ikke just.”
Hun retter på den leopardplettede halsklud.
”Jeg har en dejlig butik med boligtilbehør,” forklarer hun, ”på en god adresse; en sidegade til Østerbrogade.
Men det er nok snart slut.”
Hun trækker på skuldrene.
”Den her familie er vældig god til konkurser, er jeg bange for.
””Hold da op,” siger Christian.
”Der er sgu ikke mange restauratører, der ikke har prøvet at gå på røven en gang eller to.
”"Feline er bare ramt af sort uheld,” siger Thomas.
”En huslejeforhøjelse, svigtende salg, en medarbejder, der skal på barsel, så Feline må ansætte en vikar, hun i virkeligheden slet ikke har råd til.
Det er ikke nemt, Annemarie.”
Han lægger armen om sin kones skuldre og trækker hende ind til sig.
”Anne-Maj,” siger Anne-Maj.
"Selvfølgelig.
Undskyld.”
Han er tydeligvis ikke det fjerneste flov.
”Jeg kan desværre ikke skyde penge i min
hustrus virksomhed, da min egen biks stadig befinder sig i en udviklingsfase.
Der er ikke råd til at engagere sig i andre projekter.
”Hans kone ser utilpas ud, men afholder sig fra kommentarer.
Uden at tænke sig om spørger Anne-Maj: "Har I børn?”
Der går en trækning over Felines ansigt.
Åh, for pokker.
Så har Anne-Maj igen trådt i spinaten.
Hun glemmer altid, at det, der er ment som et venligt konverserende spørgsmål, af mange mennesker bliver betragtet som en dybt upassende snagen i deres privatliv.
For ufrivilligt barnløse kan netop de tre ord være som salt i et åbent sår,
mens det af dem, der frivilligt har givet afkald på at formere sig, ofte opfattes som en decideret fornærmelse, et angreb på deres livsstil
.Det er simpelthen tabu at interessere sig for denne i og for sig uskyldige detalje i andres tilværelse.
"Undskyld,” skynder hun sig at sige.
”Det var ikke for at snage ...”
”Det er helt okay,” siger Thomas, der stadig sidder med armen om Feline.
”Nej, vi har ingen børn.
Desværre,” tilføjer han og giver sin kone et nyt klem.
Hun ser ud, som om hun må bruge al sin mentale energi på at lade være med at vride sig løs.
”Jeg har,” siger Christian.
”To piger.
De bor mest hos deres mor, men de er tit ovre hos mig i Malmø i weekenderne, når jeg ikke har vagt.
Det er lidt svært at have en syv-syv-ordning, når man bor i hvert sit land.
””Jeg så dem til begge bisættelser, tror jeg ...
Hvor gamle er de?
””Ea er tolv, og Gry fjorten.
”Han foretager den bevægelse, som forældre og kæledyrsejere over hele verden
er mestre i:
Man fisker med lynets hast telefonen frem, begynder at scrolle i billedmappen og rækker så mobilen til sin samtalepartner, uanset om vedkommende har udtrykt lyst til at se billeder eller ej.
Anne-Maj betragter et foto af to lyshårede piger, den ældste bleg med sin fars lidt vege hage, den anden noget kønnere.
”Hvor ser de søde ud,” siger Anne-Maj, da hun har studeret dem længe nok til, at alle høflighedsregler må betragtes som overholdt.
”Dem kan du godt være stolt af.”
”Hvis I er færdige med at spise ...”
Feline har rejst sig halvvejs op.
Da ingen protesterer, ser hun på Anne-Maj.
”Jeg tænkte på, at vi kunne gå rundt og se på sagerne sammen.
Du kender sikkert huset bedre end jeg.
””Joh, jeg ...”
Anne-Maj tørrer sig om munden med stolservietten.
”Det kan da godt være,” lyver hun.
”Vi fortsætter bare hernede,” siger Thomas.
”Når vi har ryddet ud og vasket op.
”Christian er i færd med at samle tallerkener og bestik sammen.
”Så let slipper du ikke, brormand.
”Thomas himler overdrevent med øjnene og ler.
”Smut med jer, piger,” siger han henvendt til Feline og Anne-Maj.
”Og lad de voksne arbejde i fred.
”Piger?
Om to granvoksne damer?
Anne-Maj skotter til Thomas’ kone, som imidlertid ikke viser nogen tegn på irritation.
Det er måske bare mig, tænker Anne-Maj.
De starter på førstesalen og går fra rum til rum, Feline nervøst pludrende.
Flun befinder sig ikke godt i sine svigerforældres hus, konstaterer Anne-Maj.
Den blonde kvinde nærer tydeligvis ikke de store følelser for hverken Flelmer eller Vips.
Det kan ses i hendes kropssprog, ligesom det kan konkluderes ud fra alt det, hun ikke siger.
Ikke på noget tidspunkt giver hun udtryk for ømhed eller bare en sagtmodig tristhed ved at gennemgå de afdødes efterladenskaber.
Måske er det ikke så sært.
Hvis Felines virksomhed i den seneste tid har haft så store økonomiske vanskeligheder, at hun er på vej til at erklære sig konkurs, alt imens svigerforældrene tydeligvis med lethed kunne have hjulpet hende ud af kniben, men valgte ikke at gøre det...
Ville det ikke give grund til en vis antipati?
Måske endda et motiv til mord?
Eller dobbeltmord?
Højst tænkeligt kan arven få Felines virksomhed på benene igen, hvis hendes mand er med på at investere ...
Jo, Anne-Maj kan faktisk godt forestille sig Feline Bergstrøm som morder.
Hvordan denne teori skal hænge sammen med indbruddet og den forsvundne smykkeæske, ved hun ikke.
Endnu.
Måske har Anders Hall ret i, at de to ting slet ikke har noget med hinanden at gøre.
Eller også skal hun bare tænke det hele mere grundigt igennem.
”Og det her var Helmers kontor,” siger Feline, da hun har åbnet døren til et værelse med udsigt over fjorden.
”Ikke at jeg nogensinde blev inviteret herind.
”Indretningen kommer bag på Anne-Maj, der havde forestillet sig en pensioneret, kværulantisk advokats arbejdsværelse som noget med mørke reoler og læderind-bundne lovbøger, måske med et par støvede hjortetrofæer øverst på væggene.
I stedet står de to kvinder i et lyst, venligt rum med møbelklassikere i gulnet bøgetræ og et par farvestrålende, geometriske malerier på væggen.
Skrivebordet midt i rummet er i oliebehandlet eg med fint tappede skuffer i en let, svævende konstruktion, tydeligvis håndsnedkereret og vel omkring tres-halvfjerds år gammelt.
Måske et svendestykke.
”Det er vel nok et smukt bord,” siger hun.
”Nå?”
Feline ser ud, som om hun keder sig.
Anne-Maj vender sig mod reolen.
I stedet for lovtekster står der meter efter meter af lyrik-antologier og novellesamlinger fra halvtredserne og tresserne; ud over danske er der tyske, engelske, franske, norske, svenske bøger.
Alle på originalsproget, forstås.
Hun tager en ud og slår op på første side.
Signeret førsteudgave.
Den næste ditto.
Og den næste.
Hold da op, tænker Anne-Maj.
I det mindste ved hun nu, at Helmers besidderiske følelser over for butikkens antikvariske sektion kom sig af en oprigtig interesse og et veludviklet samlergen, ikke bare af almindelig magtsyge.
”Er det det, du helst vil have?” spørger Feline.
”En af Helmers bøger?
””Måske,” siger Anne-Maj og sætter det tynde bind tilbage i reolen.
Hun vil give meget for en mulighed for at rode mandens skuffer igennem, men det kan hun vist godt slå ud af hovedet.
"Skal vi ikke lige se resten?
Jeg kan ikke huske, om der også er bøger i de andre rum.
”Hun lader, som om hun ikke mærker den andens utålmodighed, og åbner med hjemmevant selvsikkerhed den næste dør.
Et gæsteværelse.
Nyt farvestrålende maleri, dette mere ekspressivt.
"Lise Malinovsky,” siger Feline, da hun ser Anne-Majs blik.
”Vi har også et par stykker af hende derhjemme.
”Navnet siger ikke Anne-Maj det fjerneste.
Billedkunst er ikke ligefrem hendes spidskompetence, men: ”Ja, skønne farver.
Jeg har altid sagt, at hun er fantastisk,” bluffer hun.
”Det maleri var Vips meget glad for.
”"Nå?
”Bag den næste dør befinder sig soveværelset.
Det har vinduer i tre retninger: ud mod vandet den ene vej, ind mod skoven den anden.
I den midterste væg fører en dobbelt glasdør ud til en bred balkon mod syd, hvor nabohuset putter sig bag en tæt klynge høje træer, og hvorfra der er en utrolig udsigt ud over fjorden til Hornsherred.
Anne-Maj må virkelig lægge bånd på sig selv for ikke at komme med et begejstret udbrud, der omgående ville afsløre, at hun ikke før nu har befundet sig i dette aldeles henrivende rum.
Ud over endnu et par malerier er her intet af interesse.
Garderobeskabenes skydedøre glider lydløst til side, da Feline giver dem et blidt skub.
Anne-Maj er blæst tilbage ved synet af de mange kjoler og dragter i dæmpede farver og lækre materialer: cashmere, silke, engelsk tweed.
Man havde godt nok ikke kunnet se på den lille, undselige Vips, at hun rådede over sådan et fornemt udvalg af klædestykker derhjemme.
I butikken bar hun altid busseronne-lignende overdele over et par nydelige slacks.
"Alt det her ...”
Hun lader fingrene glide langs rækken af skræddersyede ærmer, mærker de forskellige tekstiler: glatte, ru, tunge og strukturvævede eller lette som spindelvæv.
Havde man dog bare været en lille størrelse otteogtredive.
”Det går til butikken, ikke?”
Hun ser på Feline og tilføjer hastigt: ”Ja, når du har taget, hvad du skal bruge, selvfølgelig.
””Mig?
”Feline smiler for første gang, som om hun virkelig morer sig.
”1 det der?
Never.
”Hun lader skydedørene glide i igen.
”Jo, naturligvis er det til Genbrugsen.
Jeg kan ikke forestille mig, at Vips’ søster er interesseret i en bunke gammelt tøj.
”Anne-Maj beslutter ikke at være fornærmet over denne nedgøring af Genbrugsens generelle sortiment.
”Vi kan få gode penge for tøj i den kvalitet,” siger hun bare.
De beser resten af førstesalen: endnu et gæsteværelse samt et pænt, omend lidt slidt badeværelse.
Derefter går de nedenunder.
De to brødre er færdige med opvasken og står nu på terrassen, hver med en øl i hånden.
Thomas har smidt jakke og slips og rullet skjorteærmerne op.
Han ser helt menneskelig ud.
”Jeg troede, vi havde travlt,” siger Feline.
”Det har vi også,” svarer Christian.
”Jeg har lagt en hel masse service til side, skat,” siger Thomas til sin kone.
”Hvis du lige gider kigge på det og se, om der er noget, vi vil have ...”
”Okay.
”Feline ser på Anne-Maj.
"Måske du bare kan gå videre på egen hånd?
”"Selvfølgelig,” siger Anne-Maj og gør sig umage for ikke at lyde alt for glad.
”1 skal ikke bruge mere tid på mig.
Jeg tror lige, jeg går op og kigger lidt mere på de bøger, hvis det er i orden.
”Ingen har nogen indvendinger, så hun går derop igen, til Helmers kontor.
Hun lader døren stå på klem, så hun kan høre, hvis nogen kommer op ad trappen.
Så åbner hun skrivebordsskufferne, én efter én, men der er ingen gevinst.
Lidt kuglepenne og en brevåbner, en stak hvide kuverter.
I nederste skuffe er der udelukkende gennemsigtige plastchartekker og en linjeret blok.
Det er jo håbløst, det her.
Hvor gemmer de personlige papirer sig?
Har Vips fjernet dem, da hun skulle have hjælp med netbanken?
Pc’
en er fra årtusindskiftet, uden fladskærm og den slags moderne pjat.
Den tør hun ikke tænde.
Anne-Maj lytter lidt ved døren,
kan høre deres stemmer dernede.
Har de arbejdet sammen om mordene? ryger det med ét gennem hendes hoved; Thomas og Feline.
Én, der dræbte, og én, der fjernede spor og ryddede op?
Eller er det bare i krimiserierne, forbrydere er så snedige?
Hun får øje på en række sorte arkivmapper på neder-ste hylde i bogreolen, trækker en af dem ud og bladrer indholdet igennem.
Skuffet sætter hun den tilbage og tjekker endnu en med samme resultat: gamle regninger og kvitteringer, helt tilbage fra firserne.
Ikke ét eneste kontoudtog, ingen kopi af testamentet, ingen formueopgørelser eller fortegnelser over aktieporteføljer; ingenting, der kan fortælle noget om den Bergstrømske økonomi.
I det samme hører hun fodtrin på trappen, skynder sig at sætte den sidste mappe på plads og snupper hastigt et tilfældigt bind af de signerede førsteudgaver.
Et ikke specielt velholdt eksemplar af en Peter Poulsen-digtsam-ling, viser det sig.
”Den her,” siger hun og holder bogen op, så Feline kan se den.
”Den vil jeg gerne have som minde.
Den betød meget for både Vips og Helmer.
””Nå?
”svarer Feline uden at se på bogen.
Torsdag den 16. maj
Anne-Maj er helt glad for at kunne bruge friturekogeren til noget mere spændende end den evige strøm af pomfritter til Didi.
Hun er i færd med at producere hapser til Valborgs fødselsdagsreception samme eftermiddag, og en af retterne er mini-forårsruller med kylling og grøntsager.
Hun folder og pakker omhyggeligt de tommelfingerstore forårsruller og koger dem derefter i olien, fire-fem stykker ad gangen, til de er gyldne og sprøde.
Bagefter laver hun en krydret peanutsauce til rullerne samt en sursød lime-dip til den anden ret, hun har på programmet: små, chilikrydrede krabbefrikadeller.
Anne-Maj er vældig tilfreds med sine to bidrag til festbuffeten.
Hun ved, at Else kommer med cocktailpølser i svøb, og at Kylle har bagt mini-muffins, mens Lis og Ruth samarbejder om et fadfuld bittesmå laksemadder.
Det betyder, at An-ne-Majs bidrag vil være det mest eksotiske, og det passer hende glimrende.
Til receptionen er inviteret en del udefrakommende: bestyrelse og direktion fra Landsforeningen Genbrugsens hovedkontor inde i København, ejerne af de nærmeste bu-
tikker, borgmesteren, præstens, handelsstandsforeningens bestyrelse og så videre.
I alt er der seksogfirs på gæstelisten, og Anne-Maj gætter på, de lander på omkring de tres.
Valborg von Schilling selv er den eneste, der bevarer roen, mens alle de øvrige af butikkens damer fistrer rundt med røde kinder og gør klar.
Genbrugsen er lukket for kunder og har været det siden klokken tre, så de frivillige sammen med Stanley kan flytte tøjstativer og tilbudskasser ud langs væggene i butikslokalet; der er rigelig plads til et langt bord midt på gulvet.
På invitationen står der ’åbent hus fra klokken seksten til atten’, naturligvis underforstået, at man er velkommen til at kigge ind når som helst i dette tidsrum.
Men da gæsternes gennemsnitsalder er høj, føler damerne sig sikre på, at rigtig mange vil komme præcis på starttidspunktet og blive hængende til det sidste.
De får derfor Stanley til at hente nogle stole fra menighedshuset i Skolestræde, så de ældste og mest gangbesværede gæster kan komme til at sidde ned.
”Bare så mange, du kan have i bilen,” siger hun, inden Stanley småløber gennem regnen ud til Det Blå Lyn.
”Det
er aftalt med kirketjeneren.”
Hun får intet svar, men det har hun sådan set heller ikke forventet.
Alt i alt bliver receptionen en succes.
Formandens tale er en anelse for lang, gulvet bliver hurtigt pladdervådt af alle de sko, der slæber regnvandet ind, og på et tidligt tidspunkt løber de tør for hvidvin, så Lis og Stanley må over i Netto efter flere flasker - men bortset fra det glider det hele, som det skal.
Hovedpersonen smiler med sine lange tænder, gavebordet bugner af flasker, blomster og festligt gavepapir.
Valborg har åbnet gaven fra de andre frivillige, allerede før gæsterne kom, og hun er meget
glad for Vestindien-trilogien, siger hun.
Borgmesteren, som altid trofast møder op til små og store begivenheder i sin kommune, bliver kun i ti minutter, men han har en meget flot buket med.
Den har nu hæderspladsen på gavebordet.
Anne-Maj, som holder et skarpt øje med buffeten, noterer sig med en vis frustration, at de baconomviklede pølser forsvinder hurtigst, og at der er godt gang i laksemadderne.
Krabbefrikadellerne går det noget mere langsomt med, og hun ser endda en af de ældre herrer fra bestyrelsen diskret spytte ud i en serviet, da han mærker chilien brænde på tungen.
Hun smiler venligt til en hennafarvet dame, som tager sin tredje portion forårsruller.
Hun er vældig sympatisk, synes Anne-Maj.
Selv har hun ikke spist en eneste bid.
Hun føler sig meget artig, selv om hun efterhånden er ganske svimmel af sult.
Fadene er stort set ryddet, da receptionen er forbi.
Faktisk er krabbefrikadellerne og forårsrullerne det eneste, der er tilbage.
Bonderøve og oldinge, tænker Anne-Maj og hælder resterne tilbage i de plastbokse, hun har brugt til at transportere dem herind i.
Folk forstår ikke at værdsætte mad, der er det mindste fremmedartet.
Bagefter hjælpes damerne ad med oprydningen; Else kører Valborg og hendes gavehøst hjem, mens Stanley afleverer menighedshusets klapstole.
Da opvasken er klaret og butikkens indretning reetableret, hanker Anne-Maj op i sine plastbokse og spadserer gennem støvregnen ned ad Algade til den ejendom, hvor Iben bor.
Didi har passet Mortensen hele eftermiddagen, og nu skal han hjem.
Anne-Maj får en stormende velkomst af såvel hund som barnebarn og går derefter ud i køkkenet, hvor Iben er i
færd med at grave en stegepande frem fra nederste hylde i et af underskabene.
”Jeg tænkte, om du ville have dem her,” siger Anne-Maj og stiller boksene med rester fra sig.
”De kan sagtens holde sig en dag eller to.
Eller du kan fryse dem ned,” tilføjer hun hastigt, da hun ser Ibens ’nu-er-jeg-lige-i-gang-med-maden-og-så-kommer-du-uanmeldt-med-ændringsforslag’-udtryk.
Hun kender det fra sig selv.
Just som man inde i hovedet har fuldstændig styr på, hvilke gryder og pander og fade der skal bruges til netop hvilke faser i madlavningen, så kommer en eller anden emsig type farende og foreslår, man også lige koger nogle bønner eller bruger en rest pasta fra dagen før.
Det gør man kun én gang i Anne-Majs køkken, og Iben har åbenbart arvet denne særlige form for irritation, selv om hun ikke ligefrem deler sin mors glæde ved madlavning.
”Hvad skal I have?” spørger hun for at aflede sin datter.
”Kylletter,” svarer Iben og rejser sig med panden i hånden.
Anne-Maj forsøger at lade være med at reagere synligt.
”Hvad skal I have til?
Nogle grøntsager?
”"Pomfritter.”
Hun ser trodsig ud.
”Og ærter.
Og bearnaise.
”Iben smækker et glas færdigsauce ned på bordet og ser Anne-Maj udfordrende ind i øjnene.
”Du er velkommen til at spise med.”
Hun ved udmærket, hvad hendes mor mener om sekundakød fra burhøns, blendet sammen med mel og vand og formet til noget, der formentlig skal forestille kyllingebryster, inden de paneres, fryses ned og sælges til travle småbørnsforældre.
Gys.
Pomfritterne er ikke håndskårne af rigtige kartofler som hjemme hos Anne-Maj, men ligger halvt optøede i et ildfast fad og
emmer af dårlig kvalitet, mens de venter på at komme i ovnen.
Og så bearnaise på glas!
Anne-Maj har ikke ord for, hvor sølle hun synes det er.
Det eneste fornuftige på det køkkenbord er de frosne ærter.
Hun er overbevist om, at Didis kræsenhed stammer fra hendes mors begrænsede evner som kok.
Anne-Maj fatter ikke, at en kvinde, der er opvokset hos hende, kan være så indifferent over for tilberedningen af sin mad.
"Tak,” siger Anne-Maj og ignorerer sine skrigende tarme, "men jeg er stadig mæt efter receptionen, så jeg springer over.
Jeg vil meget gerne holde jer med selskab, mens I spiser - hvis I synes.
”Iben sender hende et skarpt blik.
Hende narrer man ikke.
Mens Iben og Didi spiser - nogen mere end andre - sidder Anne-Maj med et glas vand og forsøger ikke at tænke på alle de lækre receptionshapser, hun har været så dum at forære Iben.
Hvor ville hun give meget for at tømme boksen med krabbefrikadeller.
Men hvis hun beder om at få sin egen mad efter at have afvist Ibens ...
det går simpelthen ikke; Iben er så vanvittig sart over for enhver handling, der kan opfattes som kritik.
Især når den kommer fra hendes mor.
Anne-Maj må i stedet lune sig ved tanken om, hvor tynd hun bliver af alle de kalorier, hun ikke indtager netop nu.
”Nå,” siger Iben.
"Hvordan gik dit besøg hos Bergstrøm-arvingerne?
Fandt du nogen fældende beviser?”
Et øjeblik er Anne-Maj forvirret.
Det er jo flere dage siden, hun spiste frokost i Kildehusene.
Har hun og Iben virkelig ikke talt sammen siden da?
Så kommer hun i tanker om, at de i søndags aflyste den sædvanlige middag på
grund af et eller andet arrangement, Iben og Didi skulle deltage i.
”Ah, det,” siger hun så.
”Næh, egentlig ikke.
Det var vældig ... hyggeligt.
”Vel var det ej.
Men man er vel et venligt menneske.
Hun ser ned på Mortensen, der sidder med øjnene rettet mod Iben i håbet om en lille godbid.
"Vældig hyggeligt,” gentager hun.
”Men jeg fandt ingen brugbare spor.
”Didi ser på hende.
"Jeg troede, du havde opgivet det, Mormor.
o”AhAnne-Maj smiler.
"Der er stadig nogle detaljer, jeg ikke helt kan få til at passe ...
Måske er det bare mig, der er fjollet.
”Både Iben og Didi ser på hende, i sidstnævntes hånd er en pomfrit standset halvvejs op mod munden.
"Hvad sker der?
Fortæl!
”Anne-Maj er nødt til at fortsætte.
Jo flere fakta
Didi får, desto mindre behøver hendes lidt for gode fantasi at svirre rundt om det makabre emne, tænker hun.
Hun kan se, at Iben er enig.
Hun griber i hvert fald ikke ind.
Anne-Maj tager en dyb indånding og fortæller om sagen forfra.
Om den aften, da hun fandt Vips’ hg, om fornemmelsen af et menneske længere inde i huset, om sin iagttagelse af parykken, om indbruddet og den forsvundne æske, om arven til butikken og om svigerdatteren med konkursboet og sønnen, der længes efter at bo i Danmark.
I begyndelsen japper hun over stok og sten for at få det hurtigt overstået.
Men Iben bremser hende og stiller spørgsmål til detaljerne, selv om hun jo har hørt det meste i forvejen.
Hun er den første, som har taget det her alvorligt, går det op for Anne-Maj.
Hun og Didi er faktisk de eneste, hun har fortalt hele historien, bortset fra den
ligeglade betjent fra Roskilde.
De mener helt klart ikke, at hun finder på det her.
Og jo mere datteren og barnebarnet tror på hende, desto mere stoler Anne-Maj igen på sig selv og sine fornemmelser.
Måske er det ikke indbildning?
Måske er det virkelig en forbrydelse, der er begået?
Anne-Maj er så lettet, at hun i distraktion propper sig med resten af kylletterne og ærterne, mens hun snakker.
”Ved du hvad, Mor?” siger Iben, da Anne-Maj er færdig med sin beretning.
”Jeg kan godt forstå, politiet ikke er interesseret.
Det er et meget tyndt grundlag at få mistanke om drab på.”
Anne-Maj skal lige til at blive fornærmet, da datteren fortsætter: ”Men jeg forstår også godt, at du ikke bare kan slippe sagen.
”Sagen?
Hun kalder det en sag?
Anne-Maj retter sig næsten umærkeligt i stolen.
Iben taler videre: ”Jeg synes, du skal fortsætte din egen efterforskning.
””Ja, gør det, Mormor!
””Jeg aner ikke, hvordan jeg skal gribe det an,” siger Anne-Maj.
”Og tror I ikke, det kan være farligt?
””Joh ...”
Iben tøver.
”Nu må du ikke tage mig det ilde op, Mor, men ...
Ingen vil være på vagt over for én som dig.
””Er det en pæn måde at sige på, at jeg er gammel og tyk?”
Anne-Maj ler.
”Du er ikke så lidt fræk.
””Nej, men ...” Iben vrider sig.
”Jeg mener bare ...
Du virker altså ikke ligefrem skræmmende.
Hvis du sludrer med folk, som du plejer, om løst og fast og hunde og mad og potteplanter, så kan du få en masse at vide, netop fordi de ikke føler, de bliver forhørt.
Og hvis morderen - i det tilfælde, at der virkelig er sådan én - ikke tror, du har mistanke om noget som helst, så kommer du heller ikke i fare.
Kan du ikke se det?
””Det er rigtigt nok, Mormor,” bryder Didi ind.
”Folk vil da meget hellere fortælle noget til dig end til en politimand.
Du skal bare spørge på en smart måde.
””Hvad er en smart måde?
”Didi tænker sig om.
”Det ved jeg ikke,” indrømmer hun efter en stund.
”Men jeg er sikker på, du finder ud af det.
”Anne-Maj ler igen.
”Tak for tilliden, min blomst.
Jeg skal gøre mit ypperste.”
Hun vender sig mod Iben.
"Hvordan ville du gribe det an?
””Du skal bare gøre nøjagtig, som når du laver mad, Mor.
Med din rent ud sagt skræmmende sans for systematik.
Forbered dig grundigt, gør det hele i den rigtige rækkefølge og på de rigtige tidspunkter.
””Og hvornår er så det?
”Det er Ibens tur til at le.
”Jeg er for en gangs skyld hundrede procent enig med min datter.”
Hun rejser sig og begynder at samle tallerkener sammen.
”Du finder med garanti selv en måde at gøre tingene på, Mor.
Allerførst kunne du jo samle alibier fra hele banden.
Både for tidspunktet, hvor Vips døde, og for indbruddet.
””Det sidste tidspunkt kender ingen.
Ikke præcist, i hvert fald.
””Det løser sig,” siger Iben.
”Du kunne også møve dig lidt mere ind hos de der arvinger.
Det lyder, som om der godt kunne være et par gode motiver der.
””Joh ...”
”Og deres alibier skal du vel også have fat i?
””Det bliver nok svært.
””Jeg er sikker på, du finder en udvej.
”Iben så
på hende
.”Men lad være med at betro til nogen, at du har mistanke
om, at der er begået en forbrydelse.
Bortset fra politiet, forstås, hvis du finder ud af noget brugbart.
””Ja, ellers er du i livsfare,” siger Didi lidt for oprømt.
”Hvis du ved for meget, og morderen finder ud af det.
Måske skulle du købe en pistol.
Og en skudsikker vest.
”Anne-Maj trækker sit barnebarn ganske let i fletningen.
"Flabede unge.
”Iben vender sig i døren ud til køkkenet med hænderne fulde af snavset service.
”Vil fru Mortensen have en kop te?
”Anne-Maj ser ud ad vinduet.
Regnen er begyndt igen.
”Ja tak,” siger hun.
”En kop varm te ville være dejligt.
”Fredag den 17. maj
Fredag formiddag er vejret aldeles strålende efter et par dage med heldagsregn.
Himlen er den der helt usandsynligt knaldblå, som Anne-Maj ellers mest forbinder med september.
Men nu er det altså midt i maj, og heldigvis for det.
Hun elsker denne tid på året mere end alle andre sæsoner.
Det er nu, man sår og prikler og deler stauder og nyder duften af frisk muldjord.
Nu, man mødes med de andre grønfingrede nørder på planteskolen, nu, de store havedrømme drømmes, inden man er nået dertil, hvor sommeren forventes at levere varen hver eneste dag, og hvor der altid er nogen, som er skuffede.
Alt efter placering i land versus by synes man, sommeren er for tør eller for våd eller for varm eller for kølig.
Ingen solstråler nydes mere intenst end dem, der varmer den nordlige halvkugle op i foråret, hvor det stadig føles som et mirakel, at den mørke tid endelig, endelig er forbi.
Anne-Maj ligger denne skønne morgen på knæ og luger et smalt staudebed langs en fliseterrasse.
Bagefter har hun tænkt sig at opstamme en laurbærkirsebær, som er ved at tage magten over et hjørne i den lille have - og hvis hun
kan nå det, inden hun skal møde i Genbrugsen, vil hun også stikke kanter af langs hækkene ind til nabohaverne.
Alt sammen gode og taknemmelige opgaver.
Der er bare ét lille bitte, irriterende men: Det er ikke i sin egen have, hun får alt dette ordnet, men i sin nabos.
Denne nabo er en ungkarl ved navn Jonas.
Han er tømrersvend i et lokalt firma, og han og Anne-Maj har en ordning, som fungerer til begges tilfredshed:
Hun sørger for, at hans have er præsentabel - bortset fra græs-og hækklipning, som han godt selv kan finde ud af - til gengæld tager han sig af alle mindre håndværksopgaver hos hende.
Det er nogle år siden, de til en vejfest blev enige om dette arrangement i erkendelse af, at Jonas hader at arbejde med alt blomst- og busk-relateret og derfor på det tidspunkt havde en gabende kedsommelig baghave, der bestod af en græsplæne og en firkant med fliser, mens Anne-Maj er ude af stand til at skifte en pakning i vandhanen, reparere gelænderet, fylde revner i murene eller fastgøre en løs flise på trinnet op til hoveddøren.
Allerede den aften gav de hinanden håndslag på den udmærkede aftale, og den står stadig ved magt.
De bytter tjenester uden smålig skelen til tidsforbrug, og de drikker af og til en kop kaffe sammen, men mere end det ses de ikke, og det synes både Jonas og Anne-Maj er perfekt.
Hun ved godt, at det er for dårligt, set med feministiske briller, at hun ikke bare selv går i gang med de i og for sig ret enkle vedligeholdelsesopgaver, der hører med til at være husejer, men hun har gennem årene forsøgt sig et utal af gange med jammerlige resultater.
I årevis levede hun for eksempel med fire store, grimme huller i stuevæg-gen fra engang, hun havde forsøgt selv at hænge et lille
vitrineskab op.
Det tog Jonas rundt regnet fem minutter at spartle hullerne, og dagen efter satte han skabet op uden at have de fjerneste problemer med boremaskinen.
Den slags er mange timers lugning værd, mener Anne-Maj.
Hun har været alene så godt som altid; har altid måttet klare sig selv.
I en kort overgang for over fyrre år siden var hun gift med en mand, men han fandt en anden og forduftede, inden deres datter overhovedet var kommet til verden, og siden da har deres eneste forbindelse været børnebidraget, som den skiderik trods alt indbetalte hver måned, indtil Iben fyldte atten.
Og nej, hendes mand havde ikke forelsket sig i en yngre model, som klicheen foreskriver.
Af en eller anden grund sårede det dengang den højgravide Anne-Maj ekstra meget, at manden havde vraget hende til fordel for én, dervar ti år ældre, men i dag er det bare blevet til en anekdote, noget, hun siger i en sarkastisk tone, når hun møder nye mennesker: Ja, min mand skiftede mig ud med en ældre model.
Der er som regel ingen, som ler.
Selv synes hun, det er ret sjovt sagt.
Et par år efter fødslen flyttede mor og datter ind i det lille, lyseblå byhus, og det blev Ibens barndomshjem.
De to udgjorde verdens mindste familie, altid sammen, altid hinandens nærmeste.
Det betød naturligvis, at Iben og Anne-Maj havde et næsten unaturligt tæt forhold, brat afbrudt, da Iben i nittenårs-alderen flyttede hjemmefra og i en periode kun henvendte sig med lange mellemrum.
Hun havde vel brug for at rive sig løs, etablere sit eget liv, formoder Anne-Maj, som dog aldrig har vovet at spørge, hvad der egentlig skete.
Deres forhold er aldrig blevet rigtig tæt igen, ikke engang efter Ibens tilbagevenden til Nykøbing.
Det er måske
ærgerligt, men de ses da, de taler sammen, de holder af hinanden på deres egen, kantede måde.
På rigtig mange måder er Iben og Didis forhold en næsten akkurat spejling af Anne-Maj og Ibens.
Gad vide, tænker Anne-Maj og bruger planteskeen til at fjerne en genstridig mælkebøtte, om hendes datter og barnebarn skal igennem de samme faser, efterhånden som Didi bliver ældre.
Måske er det i virkeligheden en helt naturlig udvikling i forholdet mellem en enlig mor og hendes datter?
Man tænker så godt, når man laver havearbejde.
Det er mindre krævende end at lave mad, og man behøver ikke koncentrere sig helt så voldsomt.
Tankerne flyver rundt, strejfer ét emne, stryger videre til det næste, flakser tilbage og falder måske pludselig over en løsning på et problem, alt imens ukrudtet forsvinder tot for tot, og den fede, mørke muldjord bliver synlig mellem de ivrigt spirende stauder.
I dag er det efterforskningen, der fistrer rundt i An-ne-Majs hjernevindinger.
Den efterforskning, hun indtil for nylig var så tæt på at opgive, fordi hun simpelthen ikke anede, hvordan hun skulle gribe den an.
Men nu hvor Iben har puffet til hende, lurer ideen konstant i baghovedet, og mens hun ligger der og roder i jorden, beslutter hun at følge sin datters råd.
Der er selvfølgelig det problem, at det er svært at samle alibier, når der ikke findes et præcist gerningstidspunkt for hverken den ene eller den anden af de to forbrydelser.
Hun ved, at Vips døde mellem klokken cirka fire, da hun ringede til Anne-Maj for at bekræfte deres aftale, og klokken ti, da hendes lig blev fundet.
Seks timer.
Det er dæleme lang tid at skulle redegøre for.
Ganske vist var der ikke blevet svaret, da Anne-Maj ringede til Vips klokken kvart i syv og et par gange derefter, så sandsynligheden taler vel for, at den gamle dame allerede var død inden da.
Men det kunne jo være, at Vips havde været optaget af noget andet.
En uventet gæst, for eksempel, havde måske ringet på døren, netop som Vips gjorde sig klar til at køre ind til byen.
Måske var den gamle dame blevet konfus af dette brud på rutinerne og havde glemt sin aftale med Anne-Maj?
Det manglende svar på opringningen klokken syv kan ikke bruges som et skudsikkert argument, så Anne-Maj beslutter sig for at regne med klokken ti som bagkant for det tidsrum, hvor det eventuelle mord kunne være begået.
Hvad med hende selv? tænker hun.
Ville hun overhovedet være i stand til at sige præcis, hvad hun lavede i alle de timer?
Svaret er faktisk ja.
Anne-Maj behøver ikke ransage sin hjerne ret længe, før hun ved, hvad hun lavede den dag.
Efter telefonsamtalen med Vips havde hun gjort alle grøntsager til aftenens middag klar; tjekket, om citronfromagen stivnede, som den skulle; sendt Mortensen ud på en gør-det-selv-luftetur i baghaven og løst størstedelen af søndagsavisens svære krydsord.
Iben og Didi var kommet klokken seks, de opgav at vente på Vips og havde spist lidt over syv, og omkring halv ti havde hun og Mortensen taget turen op og ned ad Algade, før de kørte ud til Kildehusene.
Vidner?
Næ, ikke rigtig, bortset fra de tre en halv time, hendes familie havde været her.
Hun havde vist nikket til Jonas hen over hækken, da hun ved femtiden lukkede Mortensen ud, og det var da ikke usandsynligt, at andre hundeluftere havde set hende under aftenturen.
Men det
ville være svært at grave disse vidner frem og få dem til at huske, hvilken dag de havde set hende - i og med at Anne-Maj og hendes gravhund går tur næsten hver aften og ofte møder de samme mennesker.
Havde hun været under mistanke for en forbrydelse, ville hendes alibi ikke være noget som helst værd.
Klokken tolv træder hun ind i butikken.
Der er for en gangs skyld - det tidlige tidspunkt taget i betragtning -ganske pænt med kunder.
To unge kvinder prøver sommerkjoler, en krumrygget mand kigger på paperbacks i antikvarhjørnet, en tumling roder begejstret rundt i kurven med tøjdyr, mens hans mor ser smilende til.
Ved kassen sidder Kylle.
Hun er i færd med at betjene en lyshåret kvinde, som studerer bakken med bijouteri.
Anne-Maj går ud i frokoststuen for at hænge jakke og taske på en af knagerne.
Lis står med hånden på bagdørens håndtag.
”Dav,” siger hun.
”Alt vel?”
Hun holder et lædercigaretetui og en hvid reklamelighter i hånden.
'Alt vel,” svarer Anne-Maj.
”Er du på vej ud for at ryge?”
”Ja.
”Lis laver en lille grimasse.
”Jeg burde holde op, jeg ved det godt.
’Jeg går med,” siger Anne-Maj.
Hun ignorerer den andens forbløffede udtryk og går efter hende ud i ejendommens gård.
Det er ikke ligefrem en hyppig begivenhed, at hun søger Lis’ selskab - hvis det da overhovedet er sket før.
Den lidt forsigtige og ikke specielt begavede kvinde er rent ud sagt kedelig.
Hendes yndlingsudtryk
er det konfliktangste ’
Smag og behag er jo forskellig, og gudskelov for det’, som hun bruger i alle mulige skrup-forkerte sammenhænge, for eksempel når folk har divergerende politiske holdninger, er uenige om reglerne for motorvejskørsel eller benytter et medicinsk faktum til at argumentere mod en eller anden hjemmestrikket new age-teori.
Anne-Maj er ved at koge over, hver gang den slidte kliché ganske irrelevant smækkes på bordet, men hun holder sin kæft.
Man skal vælge sine kampe med omhu i en kreds, der er så snæver som denne.
Når hun alligevel vælger at gå med Lis ud til Rygerbænken, som den hedder blandt Genbrugsens frivillige, er det, fordi hun gerne vil øve sin diskrete forhørsteknik på denne naive kvinde, før hun går i lag med butikkens lidt mere opvakte damer.
Men hun opdager, at de ikke er alene: Ruth sidder i forvejen på bænken.
Ikke fordi hun ryger - det ville hun aldrig byde sin skrøbelige fysik - men fordi hun har brug for at sidde lidt i den friske luft.
Hun hilser glad på dem og rykker til side, så de alle tre kan sidde ned.
Da Lis har fået blus på en mentolcigaret, siger Anne-Maj i et konverserende tonefald: "Vidste I, at den bedste måde at holde hjernen i gang på er at lege huskelege med sig selv?"
"Nej," siger Lis, stadig benovet over den uvante opmærksomhed.
"Det er da utroligt."
"Ja."
Anne-Maj sidder lidt og venter på, at de andre skal stille uddybende spørgsmål, men der kommer ingen.
Det er ikke ligefrem videbegær, der driver dem, konstaterer hun.
Efter en stund fortsætter hun: "Jeg leger tit en lille leg med mig selv, hvor jeg for eksempel forsøger at
repetere, hvad jeg lavede en eller anden vilkårlig dag for nogle uger siden, minut for minut.
Det er forbløffende svært.
I hvert fald for nogen i vores alder.”
”Jeg kan da altid huske, hvad jeg har lavet,” siger Lis.
”Min hukommelse fejler ikke noget.
””Det gør min heller ikke,” siger Ruth skyndsomt.
”For nogle måneder siden frygtede min læge, at jeg måske havde en hjernesvulst, og så fik jeg en scanning, og alt er vel i øverste etage, skulle jeg hilse og sige.
Neurologen sagde, at jeg har en hjerne som en tyveårig.
””Det er da skønt,” siger Anne-Maj.
"Tillykke med det.
”Hun lader et par sekunder gå for at vise sin dybfølte glæde over Ruths hjernes ungdommelige tilstand og vender så tilbage til emnet: ”Det, som er så interessant ved den huskeleg, er, at man kan lære sig selv at bruge hjælpemidler.
Kigge i avisen fra den pågældende dag, tjekke, hvad der var i radioen eller fjernsynet, eller tale med andre om, hvorvidt der var nogle store begivenheder ude i resten af verden.
Alt det kan sætte nogle associationer i gang, så man husker bedre.
””Men man kan naturligvis aldrig være sikker,” fortsætter Ruth sin egen tankerække uden at ænse Anne-Maj.
”Alz-heimers kan udvikle sig uhyggeligt hurtigt, har jeg hørt.”
"Netop,” siger Anne-Maj, før diverse symptomer atter tager føringen i samtalen.
”Men demens kan altså forebygges eller i hvert fald udskydes med de her huskelege.
Man kan selvfølgelig løse krydsord eller lægge puslespil -men den der med at genkalde sig en bestemt dag, den er særligt udfordrende.
Jeg prøvede for eksempel i formiddag, om jeg kunne huske alt, hvad jeg foretog mig, den dag jeg fandt Vips død.
Og tænk, der var flere timer, som
simpelthen stod i en tåge.
I begyndelsen var jeg bange for, at jeg virkelig var ved at blive dement, men så gik jeg systematisk til værks, prøvede af al magt at huske, tjekkede radioprogrammet for den dag, fandt den bog frem, jeg var i gang med på det tidspunkt, og den slags ...
Til sidst havde jeg faktisk rekonstrueret hele dagen inde i hovedet.
Jeg var helt udmattet bagefter, men jeg er sikker på, det var god træning for hjernen.
””Du har da ikke demens.”
Ruth bryder sig ikke om, at andre har interessante symptomer.
”Min læge siger, at...”
”Hvad med jer?” afbryder Anne-Maj.
”Ville I kunne huske den dag, minut for minut?
””Den dag, Vips døde?” spørger Lis.
"Hvilken dato var det?
”"Fjortende april.
”"Det er jo over en måned siden!
”Lis lyder helt forskrækket.
"Skal vi huske hele dagen?
””Ahr, okay.
Lad os gøre det lidt nemmere.
Lad os sige fra klokken fire og frem.
””Det var en søndag, ikke?” spørger Ruth.
"Det var det.
”Ruth og Lis sidder begge og ser ned i jorden.
Lis har tændt endnu en cigaret og klikker åndsfraværende med lighteren.
”Det er lidt snyd,” siger Ruth efter en tid.
”Det var jo dig, der fandt hende.
Selvfølgelig husker du den dag bedre end os andre.
Jeg kan sagtens huske lige de minutter, da jeg fik det med Vips at vide.
Men det var jo først dagen efter.
””Jo, men ...”
Anne-Maj er allerede helt træt.
Ruth er virkelig en flueknepper.
Hun skulle have øvet sin teknik
med Lis alene.
"Hvis nu du skulle huske lige præcis den søndag, Ruth, hvad så?
Bare som et tankeeksperiment.”
”Jeg kan godt huske, hvad vi lavede, Age og jeg.”
Det er Lis, der bryder ind.
”Nu jeg tænker over det.
””Hvad så?” spørger Anne-Maj lettet.
”Vi havde min mands søster til kaffe om eftermiddagen, det var hendes fødselsdag dagen efter ... det er derfor, jeg kan huske det.
Da hun var gået, så vi en serie i fjernsynet...”
"Hvilken serie?
”"Noget med politi.
Måske den der engelske med ham der, du ved, ham med konen.
”Anne-Maj nikker.
Den beskrivelse kan bruges om rigtig mange krimiserier, men lige nu er det ikke så vigtigt.
”Og bagefter?
o”Så spiste vi.
Det var suppe, så meget ved jeg.
Age og jeg spiser altid suppe om søndagen, og den her havde jeg lavet af nogle dejlige ...”
Lis forklarer sine suppevaner minutiøst og slutter sin beretning med at sige, at de helt sikkert også så fjernsyn om aftenen.
Anne-Maj smiler opmuntrende.
"Var I sammen med andre, efter at din søster var gået?
Eller kan din mand måske hjælpe dig med at huske flere detaljer?
”"Nej da.
Vi var helt alene.”
Lis ser bekymret ud.
”Det var ikke så godt husket, vel?
Jeg kan faktisk ikke engang komme i tanker om, hvad der var i fjernsynet den aften.”
”Jeg er sikker på, at du kommer i tanker om mere, hvis du tænker over det.
Måske kunne du få fat på en gammel tv-oversigt, der kan hjælpe dig med at ...”
”Det var Barnaby, der var i fjernsynet om eftermiddagen,” afbryder Ruth med ét.
"Det afsnit, hvor en dame bliver knust under en kæmpe ost.
””Det er rigtigt!
” udbryder Lis glad.
”Vi sad netop og fik kiks med et lille stykke brie, mens vi så det.
Jeg mistede helt appetitten, så hunden fik resten.
””Se,” siger Anne-Maj.
”Du husker mere og mere, og jeg tør vædde på, der dukker flere ting op.
Hvad med dig, Ruth?
Kan du huske flere detaljer?
””Ja.
”Ruth retter sig op som en skoleelev, der er stolt over at have lavet lektier.
”Det kan jeg faktisk.
Du har ret i, at det er god træning.
Jeg tror, jeg vil fortælle min læge om den her huskeleg.
Han har jo også mange ældre patienter, som af og til kan have svært ved at ...”
”Må vi høre, hvad du lavede?”
Anne-Maj forsøger at lyde tålmodig.
”Den eftermiddag gik jeg tur ude på Odden.
Det var et skrækkeligt blæsevejr, så jeg fik forfærdeligt ondt i ørerne.
Jeg havde ellers taget en god, vindtæt hue med, men jeg havde glemt den i bilen, og så måtte jeg vende om, inden jeg havde gået mine fem tusind skridt.
””Fem tusind skridt?”
Anne-Maj er forvirret.
”Fem tusind ud og fem tusind hjem.
Jeg har sådan en skridttæller-app på min telefon ...
Min læge siger, man skal gå ti tusind skridt om dagen, hvis man vil holde sit hjerte-kar-system friskt, og da mit hjerte er så svagt, vil jeg jo gerne ...
””Så du gik tilbage til bilen.
””Ja, men da var skaden sket.
Mine ører værkede så rædsomt, så jeg tog direkte hjem og fandt et par Panodi-ler, før jeg satte mig ind og så Barnaby.
Jeg vil egentlig hellere have Ipren, men min læge siger, at Ipren er noget rigtig skidt, fordi ...
” Her følger en længere beskrivelse af mavesækkens slimhinde og de forskellige i håndkøb til-
gængelige smertenedsættende præparaters indvirkning på samme, fulgt af en beskrivelse af ørepinen, der havde varet usa^dvanligt længe den søndag, og som indirekte havde foranlediget et hold i nakken, fordi hun i sin svækkede tilstand var faldet i søvn foran fjernsynet, og hun havde ligget uheldigt med hovedet op ad sofaens armlæn og j akke-di-j akke-di-j ak.
Anne-Maj bliver helt svimmel, og da det ydermere viser sig, at Ruth den søndag gennemlevede sine lidelser i ophøjet ensomhed fra først til sidst og derfor intet alibi kan fremvise, mister hun interessen.
Lørdag den 18. maj
Det strålende solskinsvejr varer naturligvis ikke ved.
Dagen efter er det atter begyndt at regne, og Anne-Maj må slå paraplyen op, da hun ved frokosttid spadserer op ad gågaden til genbrugsforretningen.
Det er ikke hendes vagt, men hvis hun skal have listet et alibi ud af de øvrige frivillige, er hun nødt til at komme på en dag, hvor også Else er til stede.
Som en slags forklaring på, hvorfor hun pludselig dukker op, har hun medbragt en friskbagt gærkringle, hvorfra hun omhyggeligt har skåret en tredjedel, der nu ligger i fryseren.
Der er aldeles mennesketomt i butikslokalet; ikke engang Kylle er her, så hendes faste plads ved kassen er tom.
Gennem døren ud til personaleområdet kan Anne-Maj høre stemmer, og hun går i retning af lyden.
De sidder i frokoststuen: Valborg, Kylle, Else og Stanley.
I samme øjeblik ankommer også Lis.
Hun træder ind ad bagdøren iført en våd sommerjakke.
”Hold da op,” siger Kylle.
”Det vrimler ind fra alle sider!
””Jeg var egentlig bare på vej til Damborg efter et betræk til mit strygebræt, men så blev jeg overrasket af regnen,”
forklarer Lis og purrer op i sit korte, fugtige hår.
”Og så tænkte jeg, at jeg vel kunne finde ly her.
Og måske en kop kaffe?”
Hun ser på termokanden.
”Er der nok, eller skal jeg lave en kande mere?”
Mens hun taler, har hun kramget den gennemblødte jakke af og hængt den til tørre over en stoleryg.
”Kanden er næsten fuld, så sæt du dig bare,” svarer Valborg og ser på Anne-Maj.
”Er du også sådan en slags klimaflygtning?
”Damerne ler mere hjerteligt, end bemærkningen egentlig har fortjent.
”Næh, egentlig ikke,” svarer Anne-Maj, som sandt er, og fortsætter med sin omhyggeligt forberedte historie: ”Jeg var til fødselsdagsmorgenbord hos en veninde, der fylder rundt, og havde bagt kringle.
Der kom bare færre, end jeg havde forestillet mig.
Fødselsdagsbarnet ville ikke selv have resterne, og jeg er jo på kur, så ...”
Hun trækker den beskyttende plasticpose væk fra kagefadet.
”Jeg tænkte, at I sikkert godt kunne bruge en lille opmuntring i det her vejr.
”Stor begejstring, ikke mindst fra Kylle, der altid er frisk på søde sager.
Ud fra toilettet materialiserer Stanley sig med et lækkersultent blik.
Else rykker lidt til side, så han kan klemme en ekstra stol ind.
I nogle minutter drejer samtalen sig udelukkende om kringlen, Anne-Majs slankekur, som forhindrer hende i at tage et stykke, og Elses ene kat, der på det seneste har skrantet lidt.
”Ih, i går lærte Anne-Maj mig at træne hjernen,” udbryder Lis, netop som Anne-Maj er begyndt at spekulere på, hvordan hun skal påbegynde indsamlingen af de resterende alibier.
”For at forebygge demens.
”Hvis det ikke var, fordi det nok ville vække en smule forundring,
ville Anne-Maj have sendt Lis en taknemmeligt opadrettet tommelfinger.
"Nå?
”Kylle ser vældig interesseret ud.
"Du mener ved at løse krydsord?” spørger Else.
"Eller sudoku,” siger Valborg.
"Tal virker endnu bedre end bogstaver.
”Anne-Maj nikker.
"Både det ene og det andet er god træning af hjernen.
”"Men den her leg er sjovere," bliver Lis ved.
"Og sværere.
”Anne-Maj kunne have kysset hende.
"Hvad går den ud på?” spørger Valborg.
Lis forsøger at forklare, hvordan man ved at huske nogle løsrevne detaljer fra en bestemt dag kan genkalde sig resten af tiden.
"Det vil jeg prøve,” siger Else.
"Hvilken dag skal jeg huske?
”"For nemheds skyld kunne du tage den samme som os andre,” siger Anne-Maj hurtigt, inden nogen når at komme med et andet forslag.
"Så kan du støtte dig til for eksempel tv-programmet og vejret og den slags, som vi andre allerede har stemt af med hinanden.
””Vi valgte den dag, hvor Vips døde,” forklarer Lis.
"Den har vi alle sammen en chance for at huske.
”Valborg fisker sin kalender op fra muleposen.
"Jeg må godt lige støtte mig til den her, ikke?" spørger hun og bladrer op til den rigtige dag uden at vente på svar.
"Jeg var i kirke om formiddagen, spiste frokost hos præstens sammen med et par andre fra menighedsrådet, og så har jeg sikkert sovet middagssøvn derhjemme ..."
Hun rynker panden.
"Jeg tror, jeg så en krimi i fjernsynet lidt senere.
Ja, det gjorde jeg.
Barnaby, tror jeg.
”Lis og Anne-Maj
kigger på hinanden, og Lis næsten hopper af iver.
”Så ...” fortsætter Valborg, ”så fik jeg aftensmad, og ... mon ikke jeg så fjernsyn igen?
Der var et eller andet svensk tv-drama, tror jeg.
Og TV Avisen, selvfølgelig.
”Gætterier og formodninger.
Utroligt, så dårlige alle folks alibier er, tænker Anne-Maj.
Det er naturligvis en af ulemperne ved at skulle indsamle alibier fra en gruppe mennesker, hvoraf de fleste er enlige og pensionerede.
Ingen vidner kan bekræfte deres påstande, ingen kan hjælpe dem med at skelne dagene fra hinanden.
Else overtager, og hun kan klare sig uden støtte fra en kalender.
Også hun tilbragte det meste af den søndag alene, bortset fra om aftenen, hvor hun passede sine to yngste børnebørn i Holbæk, mens deres forældre var i biografen.
Eftermiddagen havde hun tilbragt i haven.
Hun havde drukket kaffe ved femtiden, mens hun - surprise!
- så Barnaby.
Kylle har som en af de få ikke set episoden med damen og osten og den engelske politimand.
Hun læner sig frem foran Anne-Maj for at tage endnu et stykke kage, og duften af hendes parfume bevæger sig direkte ind i Anne-Majs næse.
Kylle forklarer, at hun tilbragte hele den dag hos sin søn og dennes nye kone - en grimasse fortæller tilhørerne, hvad Kylle synes om den dame - hvor hun også var blevet til spisning, og sønnen havde så kørt hende hjem ved ottetiden.
Derefter havde hun frem til sengetid lagt puslespil, mens hun hørte en lydbog.
Ikke ét eneste brugbart alibi.
Ikke ét.
Stanley har siddet helt stille og spist det ene stykke kringle efter det andet.
Ingen kan se på ham, om han har lyttet til damernes beretninger, ingen regner med at høre
noget fra ham.
Anne-Maj får derfor nærmest et chok, da han pludselig oplader sin røst: ”Jeg-kan-ikke-huske-den-dag,” messer han monotont uden at se op fra sin tallerken.
”Ikke?
Det tror jeg nu godt, du kan.
”Borgmesterinden synes åbenbart, at Stanleys hjerne vil have godt af lidt motion.
”Hvis du tænker dig godt om.
”Han ryster på hovedet.
”En-anden-dag.
””Okay?”
Det er Anne-Maj.
Høflighed koster ingen penge.
Heller ikke, når det, andre mennesker føler trang til at sige, er komplet uden relevans for ens drabsefter-forskning, tænker hun.
”Den-dag-hvor-der-var-indbrud.”
Han ser op, fanger Anne-Majs blik i et lynglimt og ser atter ned.
”Den-kan-jeg-huske.”
Det føles, som om Anne-Majs hjerte springer et slag over.
Hvor heldig har man lov til at være?
”Du mener ikke den dag, hvor vi opdagede indbruddet?”
Det er Valborg.
Hun taler langsomt og tydeligt, som om det er hørelsen, den er gal med.
”Du mener den dag, hvor vi tror, indbruddet blev begået?
””Ja.
”Stanley tier så længe, at Anne-Maj har lyst til at ruske ham.
For at hjælpe ham på vej siger hun: ”Det var også en søndag, Stanley.
”Han rykker lidt på sig.
”Det-kan-jeg-godt-huske.”
”Hvad lavede du så den dag?”
Valborg igen.
"Fortæl, fortæl.”
Nu løfter han hovedet, ser direkte på Valborg.
Og så kommer det som skidt fra en spædekalv: ”Jeg-var-på-ud-flugt-med-de-andre-til-Odden-Havneby-på-en-fiskekut-ter-jeg-fangede-en-hornfisk.”
Han snapper efter vejret og fortsætter.
”Vi-fik-hornfisk-til-aftensmad-de-har-blå-ben-
Lars-gav-isbåde-fordi-han-skulle-have-nyt-job-så-ham-ser-
vi-ikke-mere.
””Hvad så med efter aftensmaden?”
Det er stadig Valborg.
Hun har altid været god til at kommunikere med Stanley.
”Så du fjernsyn i fællesstuen?
””Jeg-gik-tur.
”"Hvorhen?” spørger Anne-Maj.
” Algade.
”Han tænker sig om.
”De-drillede.”
"Hvem?”
”Drenge-på-knallert.”
Han ser ned, er måske ved at miste koncentrationen.
Eller også prøver han at fortrænge en ubehagelig episode med nogle af byens unge, som ofte ikke har stort andet at tage sig til end at køre på knallert og lave larm i byens gågade.
Hun kan sagtens forestille sig, at Stanley er et oplagt mål for drillerier.
”Råbte-idi-ot-og-spasser.
””Det kunne de ikke være bekendt,” siger Anne-Maj.
Stanley ryster på hovedet.
Han vil ikke sige mere, selv om de prøver at hale flere detaljer ud af ham - for legens skyld, som Valborg udtrykker det.
Til sidst er han på grådens rand.
Valborg og Anne-Maj veksler et blik.
”Ved I, hvad jeg lavede den søndag?
” udbryder Anne-Maj snedigt - dels for at fjerne fokus fra Stanley, der nu tydeligvis har fået nok af opmærksomheden, dels for at benytte lejligheden til også at få de andres alibier for den dag.
Hun fortæller om den stegte flæsk og familiemiddagen, digter nogle eftermiddagsaktiviteter i haven, fortæller om ugens svære krydsord.
Derefter kommer de andres dage, og de er næsten én til én gentagelser af den søndag, damerne først talte om: spadsereture, mere eller mindre ensomme måltider, familiebesøg, Barnaby,
havearbejde.
Alt er endnu en gang ubrugeligt.
Det er håbløst, det her, tænker Anne-Maj, da de lidt efter opdager, at regnen er drevet over.
Lis skynder sig ud med sin Damborg-pose, mens det stadig holder tørt.
Age vil undre sig, siger hun, hvis hun ikke snart kommer og smører hans frokost.
De andre fordeler sig ud i lokalerne.
Der har ikke været én eneste kunde, mens de har siddet og sludret i baglokalet.
Nå, tænker Anne-Maj, ingen grund til panik.
Der kommer altid flest kunder ud på eftermiddagen.
Hun pakker resten af kringlen sammen og forærer den til Stanley.
”Så har du lidt til aftenkaffen,” som hun siger.
Stanley smiler som en flækket træsko.
Tristheden fra før er som blæst væk.
Anne-Maj går ud i butikslokalet.
Else har fjernet den lille udstilling af tøjdyr og børnebøger og er i færd med at arrangere en ny opstilling.
Hun har dækket det smalle bord med et stykke sort velour og placerer nu en række populære krimier, en legetøjsrevolver og en messingbrev-kniv på den dystre baggrund.
”Er det ikke fint?
””Jo, Else, det er vældig flot,” svarer Anne-Maj.
”Men skulle vi ikke lige have drøftet det?
Vi er jo to om at passe den her afdeling, ikke?
””Skal jeg pille det ned igen?
””Nej nej,” svarer Anne-Maj.
”Jeg synes som sagt, det er fint, Else ...
Jeg mener bare ...
For en anden gangs skyld kunne du måske lige ...
”De bliver afbrudt af en kunde, der stiler målrettet mod det velourdækkede bord.
”Ih,” siger hun og snupper et par bind fra en populær dansk krimiserie.
”Det er lige de to, jeg mangler.
Hvad koster de?
'Femten per styk,” svarer Anne-Maj.
"Så det bliver tredive i alt.
”"Hvis jeg køber dem begge, kan jeg så få dem for femogtyve?
”Anne-Maj vænner sig aldrig til folk, der forsøger at prutte de i forvejen rørende lave priser ned, når de nu ved, at pengene går til et godt formål.
Hun skal netop til at afvise den fedtede kunde med en spids bemærkning, da Else bryder ind: "Det er en aftale,” siger hun til kvinden, der strålende af krejlerglæde tager de to bind med op til kassen.
"Kan du se, den krimiudstilling er en god idé?” siger Else og vender sig mod reolen for at finde en erstatning for de to solgte bind.
"Den er god for omsætningen.
”Anne-Maj trækker på skuldrene og går.
Lidt efter står hun i skummelt lune uden for butikken og ser op mod skyerne, der desværre ser ud til atter at trække sammen.
Hun har husket at få paraplyen med ud, konstaterer hun, og hun har nøgler, pung, huskesedlen til Irma, hvor der vistnok er procenter på Tusindfryd-serien i denne uge, og ...
"Anne-Maj.”
Den klangløse stemme får hende til at fare sammen.
"Stanley!
Jeg havde slet ikke hørt dig komme ud,” siger hun.
"Du må ikke forskrække mig sådan.
”"Jeg-husker-noget-andet.
”"Ja?"
hun ser på ham.
"Noget fra den dag?
Den dag med indbruddet?
”Han nikker med blikket rettet mod jorden.
"De-der-drenge-dem-med-knallerten-råbte-jeg-løb-her-
ind.
”"Hvorind?
Herind i smøgen?
”Et kast med hovedet i retning mod butiksdøren, hvor åbningstiderne står opremset.
”Helt ind i butikken?
””Jeg-har-nøgle.”
Han fremviser med et stolt udtryk et nøglebundt med et særdeles nusset, hæklet vedhæng.
En bilnøgle til Det Blå Lyn og to til cylinderlåse som dem, man bruger i yderdøre.
”Det er da godt, Stanley.
”Anne-Majs interesse er vakt.
Stanley var i Genbrugsen den dag, hvor der havde været indbrud.
Måske havde han noget med det at gøre.
Ikke nødvendigvis med vilje, men ...” Med ét indser hun, hvad der kan være sket: "Fulgte drengene efter dig derind?
”Han nikker igen.
"Smadrede de ruden i døren?
”Nyt nik.
”Og smed rundt med tingene for at drille dig?
”Nik.
Stanley står stadig med blikket ned mod jorden.
”Hvad gjorde du så?
””Jeg-hørte-dem-ikke-så-dem.”
Han flytter uroligt på sig.
”Gemte-mig-på-depotet.
””Og da drengene var gået?
””Løb-hjem.
”Nu dirrer stemmen, og en tåre baner sig vej ned over hans kind.
Anne-Maj står lidt og betragter Stanley.
Det nytter vist ikke noget at spørge ham ud om den forsvundne smykkeæske.
Han har tydeligvis ingenting set, og det fører ikke til noget at plage manden yderligere.
I det samme kommer Valborg ud til dem.
"Stanley, hvad er der galt?
” spørger hun og lægger en hånd på den smågrædende mands skulder.
Hun ser på Anne-Maj.
"Hvad sker der?
”Anne-Maj refererer samtalen i store træk, mens Stanley får snøftet af og tænder en hjemmerullet cigaret.
Et par tobaksstrimler, der hænger ud ad cigarettens ene ende, river sig løs og falder ulmende til jorden.
”Det var da en grim oplevelse, Stanley,” siger Valborg.
”Jeg-var-så-bange.
”Søndag den 19. maj
”Kom indenfor, Annemarie.”
Thomas Bergstrøm holder døren åben, og hans kone kommer til syne bag ham.
”Anne-Maj,” hvæser Feline.
Henvendt til Anne-Maj siger hun noget mere venligt: "Undskyld.
Thomas er så ... distræt.
Hej med dig.
””Tak, fordi jeg måtte komme.
”Anne-Maj rækker den anden kvinde et stort patentglas: ”Det er ingefærcookies.
Helt friskbagte.
”"Tusind tak.”
Selv om Felines tøj er lige så udvisket i kuløren som sædvanlig, peppes det i dag op af et bredt, flettet læderbælte, der giver facon til den beigefarvede skjortekjole og matcher hendes brune pumps.
Pumps?
Anne-Maj kigger lige en ekstra gang.
Jo, guddødeme om ikke kvindemennesket render rundt på høje hæle og pakker støvede arvestykker ind i bobleplast og papkasser.
Folk er simpelthen ikke rigtig kloge.
”Jeg er altså meget glad for, at I lader mig ...”
”Hold nu op,” afbryder Thomas hende og vifter de gentagne taksigelser væk.
”Det er dig, der gør os en tjeneste.
”Han har erstattet advokat-kostumet med jeans, T-shirt og et par kridhvide sneakers.
”Vil du have noget med op ovenpå?”
Det er Feline.
”Et glas hvidvin?
En kold øl?
””En øl ville være dejligt, tak.
Det er jo støvet arbejde.”
”Smut bare op og gå i gang.
Jeg tager drikkevarerne med.”
Feline smiler venligt.
Hendes mand forsvinder ind i stuen, hvorfra der straks efter kommer bump og slæbelyde fra kasser, der skubbes rundt på et parketgulv.
”Jeg er i gang med min svigermors smykker og accessories.
Der er nogle fine ting imellem, har jeg opdaget.
Hvis du har brug for en lækker taske, så siger du bare til.
’Det lyder godt,” siger Anne-Maj, der aldrig rigtig har været grebet af den taske-besættelse, som er så udbredt blandt andre kvinder.
Hun begynder opstigningen.
Hendes dårlige knæ værker i dag - så meget, at hun med en anelse beklagelse måtte springe morgenturen i Grønnehave over.
Hun er i det sorteste lune, men fast besluttet på at fremstå glad og kvidrende under besøget i Kildehusene.
Vejningen her til morgen har - trods en faktisk rimelig høj grad af dydsirethed - vist, at hun har taget hundrede gram på, hvilket bringer hendes samlede vægttab - efter hele nitten dage!
— ned på tretten hundrede gram.
Et faktum, der har ødelagt hendes humør og gjort hende hadefuld over for resten af befolkningen.
Især, naturligvis, den slanke del af samme.
Det er simpelthen så uretfærdigt, synes hun, at nogle mennesker livet igennem bare kan æde, hvad de vil, uden at det kan ses på dem, mens andre skal kæmpe som sindssyge for bare at holde sig på den rigtige side af BMI-grænsen mellem 'overvægt’ og 'svær overvægt’.
Vildt uretfærdigt.
Og nu gør hendes knæ
så også ondt, som om det vil straffe hende for de ekstra hundrede gram.
Anne-Majs undskyldning for at invitere sig selv ud i Vips’ og Helmers hus er egentlig ret godt fundet på, hvis hun selv skal sige det, og arvingerne løftede da heller ikke et øjenbryn, da hun dagen forinden ringede til Feline og forklarede, at hun som en ren vennetjeneste gerne ville påtage sig at sortere alle Helmers førsteudgaver for at se, om der er nogle af dem, som boet med fordel kan sælge på auktion, inden Genbrugsen overtager resten.
Feline sagde med det samme ja - og her er de så.
Anne-Maj har officielt gjort sig selv til en del af oprydningsteamet.
Ikke dårligt tænkt, fru Mortensen.
Slet ikke dårligt.
Allerede efter den første sektion begynder hun at bande de laveste hylder langt væk.
Det er virkelig ikke rygvenligt at have bøger stående i knæhøjde, tænker hun og sænker sig møjsommeligt ned på gulvet, mens knæ og ryg protesterer i kor.
Så må det blive sådan, tænker hun og tager endnu en stak førsteudgaver ud.
Alle signerede, de mest lasede i plastlommer.
Tom Kristensen, T.S. Elliot, Baudelaire.
Mindre kendte navne fra ind- og udland.
Nogle i smukke helbind, andre i tyndslidte kartonomslag, nogle få moderne udgivelser fra diverse mikroforlag.
Lidt efter lidt går det op for Anne-Maj, at hun har påtaget sig en umulig opgave: Hun aner i realiteten intet om priser på antikvariske bøger, så snart de befinder sig uden for to-for-tredive-udvalget i Genbrugsen.
Med besvær kommer hun på benene og børster støvet af bagdelen.
Hun tager sin øldåse og går ind til Feline,
som rumsterer i soveværelset, og lader sig dumpe ned i en smukt patineret læderstol i vinduesnichen.
"Finder du noget godt?” spørger hun.
Feline ser op fra en skuffe med skindhandsker: "Lidt for meget, synes jeg.
Måske skulle jeg lade være med at være så nærig og bare sende det hele til Genbrugsen, bortset selvfølgelig fra smykkerne
... Hvad synes du?
Ville I kunne få en ordentlig pris for dem der, for eksempel?
”Hun nikker over mod sengen, hvor to originale Louis Vuitton-kufferter ligger oven på hinanden.
”Der er også en toilettaske fra samme serie.
De er en mindre formue værd, hvis jeg sætter dem til salg i Den Blå Avis, men egentlig ville pengene vel gøre mere gavn hos jer, ikke?
Kunne I få en ordentlig gevinst, eller er folk uvillige til at betale tusindvis af kroner for noget, de finder i en genbrugsbutik?
””De rigtig kostbare ting skifter sjældent hænder i selve butikken.
Dem sælger vi faktisk selv via Den Blå Avis eller ved at sende dem til et auktionshus.
”Feline rækker ud efter sit vinglas og tager med rank ryg plads ved Vips’ toiletbord.
”Og bøgerne?
Gør vi det samme med dem?
Sælger de mest sjældne på auktion?
Hvis de er rigtig kostbare, får jeg aldrig Thomas med på at lade Genbrugsen score gevinsten.
Beklager.
””Nu har jeg kigget en del af dem igennem ... Der er rigtig fine eksemplarer, som jeg tror, I ville kunne få et pænt beløb for, men jeg vil tilråde, at I for en sikkerheds skyld får en fagmand til at se på dem.”
Hun ser, at Feline skal til at indvende noget, og fortsætter hurtigt: "Måske kunne han samtidig vurdere malerierne og møblerne.
Så slipper I for at have bøvl med det.
”Men vi er ude at rejse fra på mandag og næsten tre uger frem, så det tager et stykke tid, før vi kan ...”
"Hvis I har en ekstranøgle, vil jeg godt stå for det,” ryger det ud af Anne-Maj.
”Det gør jeg gerne.
”Feline ser tænksomt på hende.
”Joh ...
Du var jo min svigermors veninde, så der kan vel ikke ske noget ved at...
Jeg kan spørge Thomas, om det ikke er okay at give dig en nøgle.
”Pokerfjæs, pokerfjæs.
Anne-Maj gør sig virkelig umage, da hun med et neutralt udtryk giver den anden kvinde ret i, at det nok vil være det nemmeste.
Indeni jubler hun af fryd.
Tre uger, hvor hun i fred og ro kan rode alt igennem, måske finde de spor, hun savner.
Sammen går de nedenunder og drøfter Anne-Majs forslag med Thomas.
Han erklærer sig meget hurtigt enig.
Jo mindre bøvl de selv skal have med dødsboet, desto bedre.
Og ja, siger han, naturligvis må Anne-Maj som en nær veninde af hans afdøde mor få en nøgle.
Forresten, tilføjer han, kan hun da også vælge en lidt større ting som tak for ulejligheden.
Et smykke, måske?
”Hvor er det sødt af dig,” siger Anne-Maj.
Kort efter har hun ved hjælp af Felines bærbare fundet mailadressen til Bruun Rasmussens vurderingsafdeling.
Hun formulerer en kort tekst, som forklarer, hvad det er for genstande, man ønsker vurderet, angiver sine kon-taktinfo, cc’er Thomas og Christian, hvis mailadresser Feline beredvilligt oplyser, og trykker send.
”Så,” siger Anne-Maj og læner sig tilbage.
Hun skotter ubevidst over mod sofaen i stuens anden ende, og Feline bemærker det.
”Var det meget uhyggeligt?” spørger hun.
”At finde Vips, mener jeg.
””Det var da ikke rart,” indrømmer Anne-Maj.
”Hun lå lige derovre.
”Feline nikker.
"Det ved vi.
””1 nåede ikke frem den nat, vel?
Jeg ved, at politiet ringede til jer med det samme, men ...”
"Det gjorde de, ja.
”Thomas sætter sig ved siden af sin kone.
”Vi lå og sov.
Jeg sagde til dem, at vi først kunne komme næste morgen.”
Han ser på Anne-Maj.
”Det var måske lidt ufølsomt, men vi var ærligt talt helt baldrede.
”"Havde I haft en hård dag?
”"Sådan kan man godt udtrykke det.”
Han smiler skævt.
"Tømmermands-brunch, en runde golf og så en lang køretur hjem.
Det er sådan en tradition,” forklarede han.
”Vi er en flok venner, der hvert forår tager af sted en hel weekend for at fejre den nye sæson.
En ny bane hver gang.
I år var vi i Nordjylland.
”"Selvfølgelig tog vi først herop næste morgen.
Jeg kan ikke se, hvad vi ellers skulle have gjort,” siger Feline.
”Det var ikke, fordi vi kunne stille noget op.
Din mor var jo allerede død på det tidspunkt.
””Jeg kan sagtens forstå det,” siger Anne-Maj.
”Det er ikke engang sikkert, I kunne have fået lov til at se hendes ... se hende,” rettede hun skyndsomt sig selv.
Der findes ord, man ikke siger højt til sørgende efterladte.
’L-ig’ er et af dem.
"Desuden er det farligt at køre, når man er så træt.
I gjorde det helt rigtige.
””Bare vi havde haft mulighed for at sige farvel,” siger Thomas.
”Jeg ved godt, at for Mor var det absolut den
bedste død, hun kunne ønske sig; at sove stille ind, uden forinden at skulle ligge på sygehuset og blive dårligere og dårligere.
Men for de efterladte er et pludseligt dødsfald altid chokerende, ligegyldigt hvor gammel og syg den afdøde var.
Og det, at man ikke får lov til at være til stede, når ...”
Han ser ud ad vinduet, rømmer sig.
”Jeg ville bare gerne have været der.
””Vi kom, så snart vi kunne,” siger Feline studst.
”Og det gjorde Christian også.
””Nå, han kom også først næste dag?
”Anne-Maj kan næsten ikke tro sit held.
Sidder de ikke her, helt uopfordret, og fremlægger deres alibier?
Og får hun nu Christian Bergstrøms oven i hatten?
Hurra.
”Han var vel på arbejde dagen før?” spørger hun.
”Jeg har indtryk af, at han har mange weekendvagter?
””Det har han,” svarede Thomas.
”Sådan er det jo at være ejer.
Og ja, han arbejdede hele den dag og aften.
Han fik først besked ud på natten.
Der var ingen af os, som ...”
Han synker.
”Tænk at dø helt alene.
Vi er nogle forfærdelige børn.
””Men jeres far døde da ikke alene, vel?
Jeg synes da, at jeg kan huske noget om, at ...”
”Nej, han nåede at ligge et par dage på hospitalet, så både Mor og vi var der.”
Han rejser sig, utilpas over at være berørt i selskab med en fremmed.
”Jeg må hellere se at komme videre,” siger han med grødet stemme.
”Hvor langt er du ovenpå?” spørger han sin kone.
"Næsten færdig.
”Hun kommer også på benene.
Feline forventer tydeligvis, at Anne-Maj vil med op på første sal igen og fortsætte arbejdet med bøgerne, men nej.
Ryggen, forklarer Anne-Maj.
Og det dumme knæ.
For slet ikke at tale om Mortensen den Tredje, som sidder derhjemme og venter på en luftetur.
Det sidste er decideret løgn, erkender hun lidt efter for sig selv.
Da hun kommer hjem, finder hun sin gravhund fast rullet sammen som en mellemting mellem en kvælerslange og en kanelsnegl, højt snorkende og aldeles ikke tissetrængende.
Mandag den 20. maj til tirsdag den 11. juni
De næste tre uger har Anne-Maj travlt.
Når hun ikke lige passer sine vagter i Genbrugsen eller er sammen med Didi og Iben, tilbringer hun det meste af tiden ude i Bergstrøm-residensen i Kildehusene; i gæsteværelset finder hun en kasse med helt ens bøger.
Hun napper det øverste eksemplar.
Bogen har et foto af Helmer på forsiden og titlen ’Fra børnehjem til Højesteret’
- tydeligvis Helmers erindringer.
Det kommer ikke bag på Anne-Maj, at manden har været forfængelig nok til at få dem trykt for egen regning.
Egentlig har hun ikke den store lyst til at læse bogen, men det kan jo være, der findes oplysninger af interesse deri, tænker hun.
Derefter tjekker hun Vips’ natbordskuffe, der åbenbart har fungeret som en slags arbejdsværelse for den lille, selvudslettende kvinde, som hele sit liv lod sin mand tage sig af alt vedrørende familiens økonomi.
Hendes efterladte papirer er da også udelukkende af privat karakter.
Nej, ikke en dagbog, selv om det ville have været fantastisk, men en imponerende samling fødselsdags- og julekort, primært fra børn og børnebørn.
Anne-Maj finder en no-
tesbog med marmoreret omslag; en slags måltids-dagbog af den slags, enhver husmor bør føre.
Vips har samvittighedsfuldt noteret deltagere og menu for hvert eneste gæstebud gennem de seneste mange år, helt sikkert for at undgå at komme til at servere det samme to gange i træk for de samme mennesker.
Det er faktisk ikke nogen dårlig idé.
Anne-Maj putter notesbogen ned i sin taske sammen med Helmers erindringer.
Anne-Maj arbejder sig gennem huset, hiver bøger ud af reolerne i stuen, bladrer i dem på må og få og ryster nogle af dem med ryggen opad og siderne daskende frem og tilbage i det håb, at noget vil falde ud.
Et glemt dokument, et gammelt brev, et uigendriveligt bevis på ...
et eller andet, Anne-Maj ikke helt ved, hvad er.
Hun titter endda bag malerierne i det forfængelige håb, at et indmuret pengeskab vil vise sig, og tjekker hylderne i køkkenet for at finde ... Hvad?
En prøvekuvert med kokain bag dåserne med flåede tomater?
Et tykt bundt pengesedler i patentglasset med sukker?
En pose uslebne diamanter gemt mellem kammerjunkerne?
Det sidste er hendes foretrukne fantasi: Det må da betyde noget, at det netop var en smykkeæske, der forsvandt i forbindelse med indbruddet i Genbrugsen.
Computeren er låst med et kodeord, og da Anne-Maj har forsøgt sig med et par skud i tågen, giver hun op.
Der er ikke noget at komme efter i den Bergstrømske husholdning, kan hun nu med sindsro konstatere.
Hun ved egentlig heller ikke, hvorfor hun har syntes, det er så vigtigt at gå det døde ægtepars efterladenskaber igennem.
Hvis deres arvinger hver især har et alibi for Vips’ dødsdag ... Det er simpelthen umuligt at forstille sig, at
andre kunne ... Anne-Maj virrer med hovedet, som om det kan få tankerne til at falde på plads.
Hun har i dag, tro mod sit løfte, budt vurderingsfolkene fra Bruun Rasmussen velkommen og hjulpet dem med at finde rundt.
Mens de arbejder, serverer hun kaffe med nybagte finskbrød og sørger i det hele taget for at være til rådighed uden at gå i vejen.
”Her er en del virkelig pæne møbler,” siger vurderingsmanden efter nogen tid.
"Næsten lutter originale halvtredserting.
Dem kan arvingerne få en del for, hvis de beslutter sig for at sætte dem til salg hos os.
”Han rækker Anne-Maj et stykke papir, en håndskrevet liste.
”Det er naturligvis bare et estimat, men så kan de da få en idé om niveauet.
””Tak.
”"Kunstsamlingen er knap så imponerende, er jeg bange for.
Kurt Trampedachen på trappen er en del værd, og der er en lille Richard Mortensen-ting og nogle danske firsermalerier, som burde kunne opnå rimelige priser; ellers er det mere på det jævne.
De mest interessante værker har jeg skrevet på listen.
”Anne-Maj vender sig mod specialisten i gamle bøger.
”Og hvad siger du?
”"Joh ...”
Kvinden står lidt og vipper på fodbalderne.
"Der er nogle bind, som er virkelig interessante, og hvis det er de rigtige mennesker, som kommer og byder, kan de indbringe rigtig pæne beløb.
Baudelaire,
for eksempel.
Den vil vi meget gerne sælge for arvingerne.
”"Fint.
”De mere moderne bøger er ikke meget værd, da samlingen er noget ufokuseret.
Havde Helmer Bergstrøm
samlet mere tematisk - specifikke forfattere, en særlig bogbinder, et bestemt emne - så ville den totale samling være mere værdifuld.
””Det betaler sig altid at være systematisk,” siger An-ne-Maj.
"Netop.”
Bogeksperten smiler.
"Bliver bøgerne ikke mere værd af at være signerede førsteudgaver?
””Joh.”
Hun tøver.
”Men måske ikke helt så meget, som man skulle tro.
Jeg har skrevet her, hvad min umiddelbare vurdering er, både for samlingen som helhed og for de enkelte, mest værdifulde bind.
”"Fint.
Tak,” siger Anne-Maj og tager imod endnu et stykke papir.
”Men der er én ting, der springer i øjnene, og jeg ved ikke helt, hvad jeg skal mene om den.
”Kvinden holder en slidt, læderindbunden bog frem.
Den ligger i en plastlomme og gør ikke meget væsen af sig.
”Den her lå omme bag de andre bøger på øverste hylde, sikkert for at skjule den i tilfælde af indbrud.
Det er nemlig ikke en helt gængs titel.
”"Hvordan det?”
”H.C. Andersen udgav sine eventyr i seks små, billige hæfter; en håndfuld historier i hvert hæfte.
Hvert af disse hæfter er i dag temmelig sjældne, så et nogenlunde velbevaret eksemplar er mange penge værd.
”Ja?
"Det her.
”Eksperten løfter det lille, tykke bind.
"Det er en komplet samling af de seks hæfter, indbundet og sikkert brugt som en ganske særlig present.”
Hun viser bogens ryg frem.
’Eventyr,
fortalte for Børn’, står der præget i guld
under forfatterens navn.
”0g se her...”
Hun bladrer op på en blank side foran i bogen, hvor en smukt snirklet og temmelig ulæselig håndskrift dækker det meste af papiret, mens en lille tegning af en fugl fylder resten.
”Det her er et dedikationsdigt til Jenny Lind, dateret i september atten treogfyrre, netop i den periode, hvor han belejrede den svenske operasangerinde - og formentlig friede til hende.”
”Og den er mange penge værd?
””Det kan du tro.
Hvis den er ægte, altså.
Der findes så vidt vides kun to andre af hans værker med en dedikation til Den svenske nattergal, som hun blev kaldt.”
Bogeksperten stikker atter bogen ind i det beskyttende plastomslag.
”Jeg tænkte ...”
Hun ser på Anne-Maj.
”Tror du, det ville være okay med ejerne, hvis jeg tog den med mig?
Jeg ville gerne undersøge bogen nærmere og lade en H.C. Andersen-ekspert se på den.
Hvis den virkelig er ægte, så er det en lille sensation.
Hvis den ikke er, så er den det bedste falsum, jeg har set.
”Anne-Maj giver sin tilladelse og får en kvittering for den potentielt kostbare bog.
De to fagfolk forsvinder ud til deres bil, og Anne-Maj vasker kopperne op, før hun lægger listerne og kvitteringen fra sig på køkkenbordet sammen med nøglen og en note til Bergstrøm-arvingerne.
Hun smækker døren efter sig en sidste gang.
$Det er tirsdag efter pinse.
Thomas og Feline Bergstrøm må være kommet hjem til Charlottenlund fra deres lange ferie i Thailand.
Anne-Maj har været alt igennem i Kildehusene-villaen, og intet har hun fået ud af sine
anstrengelser, intet.
Hun er dybt frustreret, da hun ud på eftermiddagen falder om på sin havesofa i skyggen af det store pæretræ.
Luften er lun og blid, de lyse nætter når om få uger klimaks, og fuglene synger, som blev de betalt for det.
Anne-Maj kan mærke duften af tændvæ-ske og grillkul; Jonas er i færd med at fyre sin enorme kuglegrill op for første gang i år.
Første, men desværre ikke sidste, tænker hun træt.
Stanken af grill har aldrig hørt til hendes yndlingsdufte; en af mange gode grunde til, at hun aldrig selv har dyrket netop denne form for madlavning.
Hvis hun vil have grillstegt mad, har hun en udmærket ovn med grillelement i sit køkken, og hun foretrækker i det hele taget at tilberede måltiderne i et rum, der er bygget til formålet, frem for at stå og jonglere med pølser og ketchup og blødende bøffer og grillgafler og kulposer ude i haven.
Besværligt og uhygiejnisk, det er, hvad det er, og risikoen for at spolere et udmærket stykke kød er stor.
På den anden side, tænker hun ...
Grillduft er et af de sikre sommervarsler.
Hun lukker øjnene, lader søvnigt tankerne svæve.
Måske skulle man bare forsøge at nyde den, ligesom man nyder alle de andre tegn på, at sommeren er nær.
Turistsæsonen er i startfasen, sommerhusejerne fylder i weekenderne gågaden med liv og isspisende børn, byens handelsliv får den årlige saltvandsindsprøjtning, og muligheden for lidt sol på de blege skanker er til stede.
Miske vil slankekuren blive lidt nemmere at overholde, tænker Anne-Maj døsigt, når hendes lille drivhus begynder at bugne af tomater og ... agurker ... og de skønneste ... sprøde ... mmm ... peberfrugter ...
Hun er meget tæt på at sove nu.
I det samme kommer tanken igen; den tanke, der den ene gang efter den anden har flakset rundt lige uden for rækkevidde.
Én duft fremkalder erindringen om en anden.
Pludselig ved hun, hvad det er.
Hun åbner øjnene, med ét helt vågen.
Fernet Branca.
Det er den duft, der altid ganske svagt hænger i butikkens frokoststue, den, der lidt for ofte kan anes gennem Kylles tunge parfume.
Det var den, der hang i Vips’ stue den aften, hvor Anne-Maj fandt hendes lig.
Den, der var så sær, så helt uden for kontekst.
Vips drak jo aldrig, når hun var alene, det havde hun sagt gentagne gange, men den odør kunne man ikke tage fejl af.
Der er intet, der dufter som en Fernet Branca.
Og hvorfor havde den været i Vips’ stue den aften?
Det er da mærkeligt.
Og dog, tænker Anne-Maj; måske er det slet ikke så mystisk igen ...
Det kan jo være, at Vips simpelthen løj om sine drikkevaner.
Hvis hun gjorde, ville hun hverken være den første eller den sidste i verdenshistorien, som gjorde det.
Men med erindringen om den krydrede, distinkte duft følger en række andre detaljer: standerlampens varme skær, der kun lige akkurat nåede stuens fjerneste hjørne.
Vips, der lå så pænt med de tynde, rynkede hænder samlet på brystet.
Sutskoene, som stod på gulvet ved siden af sofaen, den halvfærdige krydsord på bordet.
Og parykken, der sad så sært ...
Hvad nu, hvis jeg husker forkert? tænker Anne-Maj.
Hun sætter sig op, opsummerer for sig selv: de frivillige, som hverken har alibi eller motiv, medmindre Valborg da var rede til at begå mord for at skaffe likvide midler til butikken, versus arvingerne, der med deres åbenbare pengetrang både har tilsyneladende vandtætte alibier og
et glimrende motiv - i hvert fald for Thomas og Felines vedkommende.
Manglen på en obduktion og den deraf følgende umulige bevisførelse.
En hel sag, der slet ikke ville være en sag, hvis det ikke var for Anne-Majs egne følelser og fornemmelser.
Hvad nu, hvis politiassistent
Hall har ret?
Hvad nu, hvis den paryk bare sad lidt skævt, som ambulancefolkene sagde?
Hvad nu, hvis den smykkeæske var blevet nappet af en af de andre frivillige, der bagefter var for pinligt berørt over sin forbrydelse til at indrømme det?
Hvad nu, hvis jeg simpelthen tager fejl? tænker hun.
Hvis hele denne såkaldte efterforskning bare er et udslag af min lidt for livlige fantasi?
Hun vil drøfte situationen med sin datter, beslutter Anne-Maj.
Det var den ofte irriterende, men altid klarhjernede Iben, som havde skubbet sin mor i gang med efterforskningen.
Måske kan hun også hjælpe med at få den lukket ned igen.
Anne-Maj strækker sig, går ud og laver en kop kaffe, skriver en sms: ’
Kan jeg komme i aften?
Skal lige vende en tanke med dig.
Jeg laver mad.
’Hun står lidt og ser på den korte tekst.
Så ændrer hun den sidste sætning til det mere sikre: ’
Jeg vil godt lave mad, hvis du synes.
’Smiley, hjerte, spaghetti-emoji.
Send.
Tirsdag den 11. juni
Halv syv går Anne-Maj i Netto og køber ind til en gang spaghetti med kødsovs og en grøn salat.
Hun overvejer at tage en pose pastaskruer med, så også Didi bliver mæt, men dropper det.
Barnet har jo erklæret, at hun spiser Varieret’ - og pasta i en anden facon end skruer må da efterhånden kunne godkendes, måske endda med noget så avanceret som en klat ketchup til.
For at vise sin gode vilje køber Anne-Maj dog en agurk, der kan skæres i den størrelse stave, Didi kan goutere.
Selv burde hun faktisk slet ikke spise spaghetti bolognese.
Hun har efter næsten seks ugers slankeregime kun tabt to komma tre kilo, men i dag skriger hendes krop simpelthen på kulhydrater.
Så må den nye livsstil fortsætte i morgen, tænker hun.
Hendes gravhund har bestemt ikke brudt sig om at sidde bundet ude foran supermarkedet.
Hun kan høre Mortensen gø, så snart hun nærmer sig udgangen.
En yngre dame i klipklapper sender Anne-Maj et forarget blik, da det går op for hende, hvem der ejer det stakkels, forladte dyr.
Anne-Maj forsøger at ignorere både kvinden og smerterne i sit knæ, da hun sætter sig på hug og nusser
sin hunds ører.
Hans lille, skæggede gammelmandsfjæs lyser op, og de seneste minutters dybt traumatiserende vanrøgt er allerede glemt.
Anne-Maj rejser sig med besvær ved at støtte hånden mod muren, hanker op i sin indkøbspose og tager hundesnoren i den anden hånd, før hun let humpende bevæger sig hen til Genbrugsen.
Der er tomt derinde; det havde hun også ventet, her mere end en time efter lukketid.
Hun finder nøglen frem og lukker sig ind, før hun slipper Mortensen og lader ham tøffe omkring for sig selv.
Lyden af kløerne, der klikker mod gulvet, og snoren, der slæber efter ham, fylder lokalerne.
Butikken virker dunkel efter den skarpe sol udenfor, men Anne-Maj tænder ikke loftslyset.
Det er unødvendigt, når hendes eneste ærinde er i frokoststuen.
Hun går derud og finder straks Didis skoletaske.
Grunden til, at den er landet her, er typisk for en tiårig: Didi har samme eftermiddag været forbi for at lave lektier ude i frokoststuen uden at tænke over, at det var tirsdag - en af Anne-Majs faste fridage.
Didi havde så sat sin skoletaske fra sig ude bagved og var gået på jagt i det ubemandede boghjørne.
Da hun lidt senere vendte snuden hjemad med en stak tegneserier, som Kylle havde ladet hende få på klods, glemte den tossede unge at tage sin rygsæk med.
Didi skal naturligvis bruge sine skoleting i morgen tidlig, men opdagede det først efter lukketid - og ringede derfor fluks til sin mormor.
Hvad har man ellers sådan én til?
I det samme opdager Anne-Maj to ting på én gang: Døren ud til baggården står på vid gab, og lyden af klikkende kløer mod vinylgulvet er forstummet.
Hun lægger lynhurtigt to og to sammen, smider taske, rygsæk og indkøb fra sig og løber efter sin hund.
Gårdspladsen støder
op til byens mest travle parkeringsplads, og Mortensen er alt andet end trafiksikker.
Så hører hun ham gø.
Højt og ophidset -
på en måde, hun ikke før har oplevet
.Hun kan ikke se hunden, men han må være tæt på.
Anne-Maj går i retning mod lyden.
Den kommer ovre fra Det Blå Lyn, der holder på sin faste plads bagerst i gården.
Da hun kommer tættere på, kan hun se, at bagklappen står åben, og da hun er fremme ved bilens køler, opdager hun, at Mortensen har helt ret: Der er virkelig noget galt.
På jorden ved siden af bilen ligger Stanley halvvejs på maven; den ene arm er trukket op foran ansigtet, og højre kind hviler i en lille sø af opkast.
Det øje, som er synligt, er halvt åbent, men berøvet for liv.
Ved siden af ham ligger en klar affaldspose, proppet med tøj.
Anne-Maj er ikke et øjeblik i tvivl om, at Stanley er død, men hun bøjer sig alligevel over ham og forsøger at mærke hans puls på siden af halsen.
Ingenting.
Hjertet slår ikke mere i Stanleys tungtbyggede krop, men den er stadig lunken.
Anne-Maj er ingen specialist i lig, men her er hun ikke i tvivl: Stanley har ikke været død ret længe.
En halv time, måske en hel, det lune vejr taget i betragtning.
Det vil sige, at han er faldet om herude straks efter butikkens lukketid, sikkert da han ville bære poserne med dagens høst af brugt tøj fra donationskassen ind på depotet.
Da hun retter sig op, fornemmer hun den: duften af Fernet Branca.
Den blander sig med lugten af frisk opkast og kan mærkes lige så tydeligt, som havde hun haft et glas af den bitre dram foran sig.
Det kan ikke være et sammentræf, tænker Anne-Maj.
Tre pludselige dødsfald inden for nogle få måneder; de afdøde arbejdede ovenikøbet i den samme genbrugsbutik.
Og så den duft ved både Vips’ og Stanleys lig.
Smagen af den stærke bitter ville være perfekt til at maskere smagen af et giftstof, tænker hun.
Det må betyde noget.
Det kan ikke være et tilfælde.
Alle eftermiddagens spekulationer om, at det hele nok var indbildning, er som blæst væk.
Hun ringer til alarmcentralen.
Bliv hos ham, siger damen, da hun har fået Anne-Majs kontaktinfo, ambulancen kommer, så hurtigt den kan.
Hvilket ikke nødvendigvis er specielt hurtigt, ved Anne-Maj fra sidst.
Sidst?
Ja, det var jo faktisk også hende, der fandt Vips’ lig, tænker hun og sender en hurtig sms til Iben om, at hun er forsinket på ubestemt tid.
Hvis det her var en krimi, ville alene det faktum, at hun begge gange var første person på findestedet, være nok til, at hun var den hovedmistænkte.
Desuden har hun hverken alibi for den ene, den anden eller den tredje af de dage, man skal kunne gøre rede for, hvis samtlige dødsfald hænger sammen.
Det eneste, hun mangler, er sådan set et motiv, men hun har for nylig hørt en pensioneret drabsefterforsker sige i et radiointerview, at motivet kommer i anden række for politiet.
Efterforskerne går mere op i at finde ud af, hvem der har haft mulighed for begå mordet, og forbinde vedkommende med gernings- og findested ved hjælp af tekniske beviser.
Så kan man altid drøfte motivet sidenhen.
Måske, tænker Anne-Maj og sætter sig på Rygerbænken med et fast greb i Mortensens snor, måske er det slet ikke i hendes egen interesse at blive ved at insistere på, at ordensmagten behandler alle disse hændelser under ét, som én forbrydelse.
Tænk, hvis de pludselig retter søgelyset mod hende selv, tænker hun.
Hun kender kun én, der er godt nok inde i politiets arbejdsmetoder til at
kunne give hende et kvalificeret råd; måske endda sige, om hun bør kontakte en advokat allerede nu.
Anne-Maj ser på uret.
Det er alt for sent til, at et velopdragent menneske ringer til én, der højst sandsynlig har fået fri for flere timer siden.
Men så velopdragen er hun sgu heller ikke, tænker hun.
Anders Hall tager straks telefonen.
Han er forpustet, og det er ikke så sært, viser det sig: Den unge politimand er ude at løbe i det gode vejr.
Alligevel kan han tale i sammenhængende sætninger, hvilket i sig selv er temmelig imponerende, synes Anne-Maj, der er ude af stand til at ytre så meget som et ord, blot hun i sindigt tempo har bevæget sig op ad en bakke i Grønnehave Skov.
Hun forklarer Anders situationen; hvorfor Stanleys død for hende er en bekræftelse af, at de tre dødsfald og indbruddet ikke er et sammentræf.
Fortæller ham om sine forsøg på at skaffe alibier og om gennemsøgningen af Helmer og Vips’ hus.
Hun ignorerer den opgivende stønnen, hvormed politimanden møder disse oplysninger.
Spørger ham til sidst, hvad hun skal gøre.
Tror han, drabsafdelingen nu vil tage sagen alvorligt?
Eller skal hun på egen hånd også indsamle alibier for i dag?
Er det muligt at sikre sig en obduktion denne gang?
Vil politiet mon betragte hende, Anne-Maj, som hovedmistænkt?
”Du skal ikke foretage dig noget som helst, Anne-Maj,” siger Anders, da hun omsider holder inde.
”Der kommer en patrulje, er jeg sikker på, men jeg kan godt lige ringe og tjekke.
”Han trækker vejret helt roligt nu.
”Når du fortæller betjentene om sammenhængen med de andre dødsfald, er jeg sikker på, de vil sende sagen videre til afdelingen
for personfarlig kriminalitet, så de kan afgøre, om der er noget mærkeligt ved Stanley Hjorts død.
I så fald vil du helt sikkert blive afhørt som vidne, men jeg har svært ved at tro, at nogen vil mistænke dig for noget som helst.
””Okay.
””Men hvis jeg var dig ...”
Han er tavs et øjeblik.
”Hvis jeg var dig, ville jeg ikke sige det med alibierne til efterforskerne.
Det er ikke populært, at civile borgere render rundt og giver sig ud for at være politi.
””Det gør jeg da heller ikke.
’Jeg ved ikke, hvad du så vil kalde det.
Vidneafhøring og ransagning er en del af vores arbejde, ikke alle mulige andres, og beslutter drabsefferforskerne, at det er nødvendigt at indhente folks alibier, gør de det selv.
”"Okay, okay.
””Bare bliv, hvor du er.
”Da samtalen er slut, får Anne-Maj fat i Iben.
Forklarer, hvad der er sket, og hvorfor hun ikke kan spise hos dem som aftalt.
”Denne gang er der vel ikke tvivl om, at det var mord, vel?” spørger Iben.
"Lyder det ikke som en forgiftning af en slags?
Arsenik eller noget?
””Jo,” siger Anne-Maj.
”Og så er der det med duften ...”
Hun sætter Iben ind i sin mistanke om, at den stærke bitter kan være brugt til at skjule et ildesmagende giftstof.
"Eller er det for langt ude?
””Det synes jeg overhovedet ikke, Mor.
””Så du synes ikke, det er for åndssvagt at sige det til politiet?
””Nej da.
””Jeg skal blive her og vente på dem, i hvert fald.
””Jeg er på vej hjem nu ...
Skal jeg ikke lige slå et slag forbi og hente Mortensen?” spørger Iben.
”Han skal da ikke ligge der og kede sig i timevis.
””Tak.
”Anne-Maj ser ned på hunden, der ganske rigtigt har rullet sig sammen under bænken med et resigneret udtryk.
”Bare gå om bag butikken ...
Jeg har også Didis rygsæk.
Og alt det, jeg har købt ind til middagen.
Det kan du bare få med, og så kan du selv lave maden.
”Hendes datter sukker.
”Er det et eller andet avanceret, der tager en halv aften at lave?
”"Overhovedet ikke.
Spaghetti med kødsovs.
”Anne-Maj går tilbage til Det Blå Lyn, står lidt og stirrer ned på den døde mand.
Det er så uvirkeligt, det hele.
Hverdagen med Iben og Didi og skoletasker og spaghetti og hundeluftning - og så denne stakkels, enfoldige mand, der tydeligvis er død pludseligt; midt i sit ulønnede arbejde for nogle af verdens mest udsatte mennesker.
De to universer hænger på ingen måde sammen.
Anne-Maj er ikke gearet til at skulle beskæftige sig med blod og mordvåben og skumle motiver andre steder end i bøgerne; at hun pludselig befinder sig midt i en potentiel mordsag, er ganske uforståeligt.
Alt det, der til daglig virkelig betyder noget for hende, er skubbet i baggrunden nu.
Hun kan ikke rive blikket løs fra Stanleys lig.
Hvad ved hun egentlig om ham?
Ud over, naturligvis, at han var hjerneskadet, men dog velfungerende nok til, at han havde beholdt sit kørekort og kunne passe et job, når blot opgaverne var klart definerede.
Han boede vist på et bosted i byens østlige udkant.
Anne-Maj ved, at en buttet kvinde med maskinklippet korthårsfrisure af og til har holdt møde med Valborg for at tale om Stanleys
arbejde i butikken, og hun kan svagt erindre noget om, at han et par gange omtalte en pædagog ved navn Lars.
Det er det hele.
Valborg ved helt sikkert mere om ham, men da hun er diskretionen selv, har hun aldrig fortalt de øvrige frivillige om, hvad møderne med den karseklippede afslørede.
Iben ankommer et par minutter før ambulancen og får overrakt Mortensen, rygsækken og indkøbsposen.
Hun kaster et nysgerrigt blik på Stanleys lig, laver en grimasse i væmmelse og ser på sin mor.
”Du er forsigtig, ikke?
”Anne-Maj trækker på skuldrene.
”Jo da.
””Jeg mener det, Mor.
Hvis nogen har gjort det der med vilje ...”
hun nikker ned mod den døde krop, ”så er vedkommende farlig.
””Jeg er forsigtig.
”Iben ser ud, som om hun vil sige noget mere, men i det samme kommer ambulancen, og hun går hjem med sin oppakning.
Derefter følger nogle kaotiske minutter.
Anne-Maj skal besvare en mængde spørgsmål fra indsatslederen, som også assisterede efter fundet af Vips’ lig.
Lidt efter triller en patruljevogn op og parkerer nogle meter væk, og fra da af er Anne-Maj trængt ud i periferien.
Hun får ordre til at fjerne sig helt fra gårdspladsen og butikken, som nu er spærret af med plaststrimler.
Ambulancefolkene står uden for afspærringen og venter på en ordre, mens en politimand taler i telefon.
Alle de professionelle holder sig på lang afstand af såvel liget som den gamle varevogn, og lidt efter kommer en sølvfarvet personbil med en høj, midaldrende mand og en cirka trediveårig, rødhåret kvinde, begge i civilt tøj.
Da de har betragtet liget en tid, kommer kvinden hen til
Anne-Maj.
Hun hilser høfligt, spørger hende ud, noterer navn og adresse og siger, hun vil høre fra dem, hvis de får brug for hendes hjælp.
Da hun gør mine til at ville slutte sig til sin makker og den læge, der i mellemtiden er dukket op, plumper Anne-Maj direkte ud i det: ”Ved I, at det er det tredje dødsfald i rap?” spørger hun.
Den rødhårede efterforsker vender sig og ser på hende.
”Hvad mener du?”
Og Anne-Maj fortæller for hundrede og syttende gang sin historie.
Onsdag den 12. juni
Slankekuren er officielt aflyst.
Eller i hvert fald udsat.
Da Anne-Maj var kommet hjem aftenen forinden, havde hun skænket sig et stort glas hvidvin, mens hun endnu var iført sit overtøj, og kørte uden betænkning også en pose chips ned, mens hun nød glas nummer to.
Hun træmgte virkelig til både alkohol, fedt og kulhydrater efter mødet med efterforskerne fra Afdelingen for personfarlig kriminalitet.
Håbløst navn, synes hun.
Anne-Maj har dem mistænkt for i det daglige selv at kalde deres arbejdsplads for den gamle betegnelse, den fortsat bærer i folkemunde: Drabsafdelingen.
Slet og ret.
Nå
, men kuren er i hvert fald godt og grundigt sat på pause,' og da Anne-Maj nu, onsdag morgen, sætter sig ved morgenbordet, er der både
forbudt hvidt brød - hjemmebagt, taget ud af fryseren i aftes - samt ost og appelsinmarmelade på bordet.
Det er så lidt, hun har tabt sig, siden hun gik i gang med kuren, at motivationen er i bund.
Desuden kan den jo altid genoptages, tænker hun og tager en forsvarlig bid af det syndige brød, som er perfekt afbalanceret med salt og et nip sukker og lige
præcis den vidunderligt seje krumme, som kommer sig af god surdej og langtidshævning.
Sådan et brød kan man ikke købe sig til, roser hun sig selv, når der nu ikke er andre til at gøre det.
For en gangs skyld har hun onsdagen fri.
Genbrugsen holdes lukket, indtil politiet er færdige med deres undersøgelser,
har Ruth skrevet på et opslag i Facebookgruppen.
Da Anne-Maj har slugt den sidste mundfuld og skyllet efter med kulsort kaffe, ringer telefonen som på bestilling.
Anders Hall.
"Nå,” siger han uden videre indledning, ”var du tilfreds med politiets indsats i går?
””De stillede to mand høj.
Og en retsmediciner.
””Det ved jeg.
””Jeg forklarede dem det hele.
””Det ved jeg også.
””Nu er jeg bare glad for, de tager det alvorligt denne gang,” siger Anne-Maj og åbner havedøren, så Mortensen kan komme ud.
”Det var også på tide.
””Ja ja, rolig nu,” siger Anders.
”At kommissær Krause undersøger sagen, betyder altså ikke, at han er enig i, det var et drab.
””Det var det.
”Anne-Maj skænker sig en ny kop kaffe og går ud på terrassen.
”Jeg er helt sikker.
”"Mine kolleger lyder ikke så overbeviste, at det gør noget,” siger Anders.
”Men et mistænkeligt dødsfald er det vel ...
Jeg talte med Signe ...
”"Hende den rødhårede?” afbryder Anne-Maj.
”Jep.
Jeg drøftede situationen med hende i går aftes, da de var på vej derfra.
Hun ringede til mig fra bilen.”
Han rømmer sig.
”Jeg talte nemlig også med hende, lige efter
du ringede til mig i går.
Bare for at sikre mig, at nogen tog derop ...”
J7T
Ja?
”De tager det altså ikke specielt alvorligt, Anne-Maj.
”Hvorfor skulle de også det? tænker hun nedslået.
Hvis en ældre, stærkt agiteret dame kommer humpende og fabler om tripelmord og indbrud og en forsvunden smykkeæske, stående ved siden af en mand, der i lighed med de to første ofre udmærket kan være død af naturlige årsager ...
Ville hun selv tage det alvorligt?
Hun havde set, hvordan en hinde ligesom var trukket hen over de to politifolks ansigter, da hun nævnte sin formodning om, at dette dødsfald hang sammen med to andre; at der efter hendes mening var tale om er seriemorder.
”De nærmest beordrede mig til at holde mig væk.”
”Det sagde jeg jo.
””Men de vil da obducere denne gang, ikke?
””Det ved jeg ærligt talt ikke.
””Kan du finde ud af det?
Bare for min sjælefreds skyld?”
Anders sukker dybt.
”Jeg skal prøve.
Men jeg kan ikke love noget.
Jeg sidder i en helt anden ...
””... afdeling,” fuldender Anne-Maj hans sætning.
”Og du har ikke uden videre adgang til deres system.
Jeg ved det.
Men I deler vel kantine og printerrum og den slags?
I sidder alle sammen i Roskilde, ikke?”
Da han ikke svarer, fortsætter hun: ”Du kender jo hende Signe ...
Kan du ikke spørge hende?
Bare sådan helt uofficielt?
”Anne-Maj bliver siddende på terrassen en tid endnu, drikker sin kaffe færdig, forsøger at mobilisere interesse for lidt havearbejde i det skønne juni-vejr, nu hvor hun har fået en uventet fridag.
Der skal luges omkring de
spirende georginer og i højbedene.
Græsset trænger til en omgang, og hun bør helt klart binde den klematis op, før den vælter ned fra hegnet.
Men hendes hjerne er ikke i gear til havearbejde.
Eller til rengøring, for den sags skyld, selv om det indvendige af huset efterhånden befinder sig i kritisk tilstand.
Hendes trang til at foretage sig noget praktisk er desværre kun rettet mod drabssagen.
Problemet er bare, at hun ikke kan handle.
Et direkte forbud fra ordensmagten kan man ikke sidde overhørig, siger hun uden den store overbevisning til sig selv.
I hvert fald må hun hellere lade være med at gøre det, hun finder allermest presserende netop nu: at få styr på alibierne.
Okay, tænker hun og rejser sig med den tomme kop i hånden, så venter jeg.
Men hvis politiet ikke, inden dagen er omme, har erklæret, at dette behandles som en drabssag, så er hun nødt til at foretage sig noget.
I det samme kommer hun i tanker om de ting, hun uden at have aftalt det med arvingerne snuppede i Helmer og Vips’ hus, og som hun af samme grund ikke så godt kan aflevere til politiet.
Den lille menubog fra Vips7 natbord samt hendes mands erindringer.
Måske er de et kig værd.
Anne-Maj finder Helmers bog frem fra en bunke aviser og lægger sig godt til rette på sofaen.
Det er først nu, hun for alvor giver sig tid til at kigge på den.
Omslaget er lavet efter en skabelon og typisk for selvudgivelser af den slags, der kun publiceres til glæde for familien.
Den er ensfarvet mørkeblå med et enkelt, skråtstillet portræt af Helmer som betydeligt yngre mand; omkring de fyrre, hvis Anne-Maj skal give et slag på tasken.
Han er meget formelt klædt, som om billedet er taget i arbejdsmæssig sammenhæng og skal indgyde tillid blandt den nydelige
advokats potentielle kunder.
Her er ikke ofret en professionel omslagsdesigner - og sikkert heller ikke hverken redaktør eller korrekturlæser, tænker hun efter at have kastet et blik på den gnidrede typografi i bogens indre.
Hun fatter ikke, at den sirlige, forfængelige Helmer ikke har skaffet sig professionel hjælp.
Men han mente måske, at han selv kunne det hele.
Anne-Maj går i krig med 'Fra børnehjem til Højesteret’.
Korrekturfejlene er heldigvis forholdsvis få, og historien er i visse passager interessant nok.
Beretningen om, hvordan Helmer som elleveårig efter sin mors pludselige død blev anbragt på et ikke videre pædagogisk børnehjem, er rørende, og lettelsen, da han allerede efter to måneder får lov at bo hos sin moster og hendes mand, kan virkelig mærkes.
At kalde sig børnehjemsbarn efter så kort tids ophold er måske at strække den en anelse, tænker Anne-Maj, men det lyder godt, det må hun tilstå.
Helmer havde måske ikke sans for boghåndværk, men han var god til titler.
De følgende mange sider handler mest om, hvor dygtig Helmer var i skolen, og hvor mange ikke specielt originale skarnsstreger han trods al den dydsirede flid alligevel havde overkommet at deltage i.
Så kom gymnasietiden, som han naturligvis også var draget triumferende igennem - hver eneste eksamenskarakter er omhyggeligt rernset op - og årene som jurastuderende i København.
Da Helmer kom fra små kår, havde han været nødt til at tage forskellige studiejobs.
Det, han havde været mest glad for, havde været det i en boghandel i Fiolstræde, men det var i et sommerjob som tjener på en danserestaurant, han havde mødt Vips.
I et par kapitler spiller den yndige.
unge dame hovedrollen, men det slutter brat et års
tid efter brylluppet.
Herefter nævnes hans kone næsten udelukkende i forbindelse med først den ene, så begge drenge.
Efter deres ankomst omtales Vips for det meste som 'drengenes mor’.
Anne-Maj bliver afbrudt af telefonen.
Igen.
Det er Anders Hall - igen.
"Jeg har nyt til dig,” siger han, "men jeg vil dæleme ikke have, at du nogensinde fortæller nogen, at du har det fra mig.
Hvis det viser sig, at der er tale om et drab, er du helt automatisk på listen over personer i politiets søgelys.
Jeg kan ikke have siddende på mig, at en mistænkt er blevet holdt orienteret af mig.
Forstår du det?”
"Men du gør det jo alligevel,” svarer hun tørt.
"Hvis det ikke havde været for dig og din mistanke, ville vi - jeg mener de - sikkert aldrig have åbnet en efterforskning,” svarer han.
"Personlig har jeg svært ved at forestille mig, at en skyldig person skulle insistere så stædigt på at gøre politiet opmærksom på en forbrydelse.”
"Så der er tale om en efterforskning?
”"Det er for tidligt at sige med sikkerhed,” svarer Anders.
"Stanley Hjort bliver obduceret her i eftermiddag, og det er først derefter, det kan afgøres, om han er død af naturlige grunde.
Det kan være en forgiftning, siger retsmedicineren, men om den i så fald er et uheld, et selvmord eller et drab, er jo umuligt at vide.
Allerede nu er Signe og Krause i gang med at afhøre vidner, bare for en sikkerheds skyld, og de vil helt sikkert også tale med dig igen.
”"De skal være velkomne."
Anne-Maj tænker sig om.
"Vil det sige, de samler alibier ind nu?
”"Det skal de nok i gang med, ja.
Og så taler de vel med de omkringboende om, om nogen har set noget.
”"Omkringboende?
Der er ingen boliger med udsigt til den del af parkeringspladsen.
Den er omgivet af bagsiden af diverse butikker.
De skulle da meget hellere tale med ...
””Lad dem nu passe deres arbejde, Anne-Maj ” afbryder Anders.
”Du skal ikke ringe til mig igen.
Jeg har allerede sagt alt for meget.
”Fredag den 14. juni
Anne-Maj er i Genbrugsen for at sortere en kasse ny-donere-de bøger.
Nogle få er så lasede, at hun smider dem ud, men resten er faktisk i fin stand.
Eneste problem er dem, der er på engelsk.
Hun ved, der findes aftagere til engelsksprogede bøger, men størstedelen af butikkens kunder er på ingen måde sprogkyndige nok til at kunne stave sig igennem en Anne Tyler-roman eller en novellesamling af Alice Munro.
Hun ved, at Else ikke ville tøve et sekund med at smide det fremmedsprogede pjat ud, men Anne-Maj er usikker.
Det er simpelthen for ærgerligt, synes hun, der ganske vist ikke selv læser skønlitteratur på andet end dansk, men som ved, at for eksempel Iben nærmest foretrækker at læse angelsaksisk litteratur på originalsproget.
Anne-Maj lægger til sidst alle de engelske titler op oven på reolen.
Hun vil give Iben et praj:
Måske har hun lyst til at købe nogle af dem.
Så må vi se med resten, tænker Anne-Maj og tager den næste håndfuld bøger op af plastposen.
Afog til kommer der jo også en udenlandsk turist forbi.
Oppe ved kassen sidder Kylle og ser ud, som om hun halvsover, og Ruth står ved strygebrættet i depotet, i færd
med at stryge nogle skjorter til herreafdelingen.
Man kan høre hende nynne derude.
Utroligt, at hun er i stand til det, tænker Anne-Maj, når man tager i betragtning, at Ruths nyeste teori er, at hun er ved at udvikle KOL, selv om hun aldrig har hverken røget, arbejdet med asbest eller haft anden risikobetonet adfærd.
Lægen kan ganske vist ikke bekræfte mistanken, men det skyldes helt sikkert en fejl i hans apparatur, mener Ruth.
Under alle omstændigheder er hun rask nok til at nynne, og det er Anne-Maj da vældig glad for.
Butikken kan snart ikke tåle flere dødsfald - om ikke andet, så af hensyn til vagtplanerne.
Anne-Maj går ud i frokoststuen for lige at hvile det dårlige knæ et øjeblik.
Her sidder Valborg ved sin bordende og ordner kontorting med en sammenbidt mine.
Hun er den, der mærker konsekvenserne af Stanleys død stærkest; ikke nok med, at hun holdt oprigtigt af den blide, klumsede mand - det er også hende, der nu skal opstøve en afløser for ham.
Det er, som om det først er nu, det er gået op for alle, hvor stor en indsats Stanley egentlig har ydet på sin egen stilfærdige måde.
I årevis har manden støvsuget, vasket gulv, sørget for at tømme og fylde opvaskemaskinen, slæbt på alt det, de øvrige frivillige ikke kunne magte, er kørt på genbrugspladsen,
har tømt containeren med donationer og så videre og så videre.
Flere timers arbejde hver dag - og uden at få en krone for det.
Hvordan finder man sådan en medarbejder igen? tænker Anne-Maj, som kan se på Valborg, at det er præcis dette spørgsmål, hun sidder og tumler med.
I forvejen er det svært at finde nye, nogenlunde rørige frivillige, der vil binde sig for et par eftermiddage om ugen, men det her...
Det er en natten umulig opgave.
Det ville ikke engang være en løs-
ning, hvis de besluttede at bruge arven fra Vips til at betale en eller anden for at komme bare nogle få timer om ugen og sørge for den tungere del af arbejdet, mens damerne selv stod for rengøring og den slags.
De ville løbe tør for penge meget hurtigt, og der er næppe håb om, at Landsforeningen Genbrugsen træder til og hyrer en medarbejder, når alle de øvrige af organisationens butikker rundtomkring i Danmark kan klare sig uden lønnet arbejdskraft.
"Gad vide,” siger Valborg nu, ”om vi kunne finde en god, gratis måde at finde nye frivillige på?
Ikke specifikt en ny Stanley - sådan én finder vi næppe - men mere generelt.”
”Det er da et forsøg værd.
”Anne-Maj sætter sig hen til bordet med et glas vand.
”Vi kunne lave et opslag i Nykøbing- og Egebjerg-grupperne på Facebook.
De har vel også en gruppe i Rørvig ...
Har du talt med Ruth om det?
””Nej ... Det er heller ikke nok.
Facebook er måske effektivt for dem, der er på Facebook, men det er det jo ikke alle, der er; slet ikke i vores aldersgruppe.
Måske kunne vi også bruge opslagstavlen i Netto og Brugsen.”
”God idé.
Og så kunne vi understrege, at det er folk i alle aldre, vi leder efter.
Måske vi kunne være heldige at finde en arbejdsløs mand med lidt flere kræfter end os.”
”Ha!”
Valborg nærmest bjæffer.
"Kontanthjælpsmodtagere bliver trukket, hvis de påtager sig et job, uanset om det er lønnet eller ulønnet.
Så står de jo ikke til rådighed for arbejdsmarkedet...
Næh, du,” hun samler sine papirer i en net stabel, "vores eneste håb er pensionister, og er vi rigtig heldige, er der en lidt yngre førtidspensionist ligesom Stanley, der reagerer.”
Valborg ser modfalden ud.
"Det er så svært at forstå, han ikke er her mere.
””Du var sammen med ham i tirsdags, ikke?
”"Jo.”
Valborg sukker.
"Lis og jeg fik en enkelt dram med ham, før vi gik hver til sit, bare sådan for at sige god fyraften.
Vi må have været de sidste, som så ham.
"Aha, tænker Anne-Maj.
Det forklarer den gennemtrængende lugt, der kom fra liget.
Højt siger hun, som om det lige er faldet hende ind: "Gad vide, hvad han døde af?
Havde han dårligt hjerte?
”"Ikke det, jeg ved af," svarer Valborg.
"Men jeg har tænkt mig at spørge Jeanette, hans primære pædagog.
Du har vist mødt hende, ikke?
”"Hende den karseklippede?”
Valborg nikker.
"Hun kommer i morgen formiddag, så vi kan tale om bisættelsen.
Jeanette ved meget mere end jeg om Stanleys helbredstilstand.”
Hun sidder lidt og ser frem for sig.
"Er du klar over, at vi - altså os her i butikken - var det nærmeste, Stanley kom på en familie, bortset fra dem på hans bosted?
Det er sørgeligt at tænke på, ikke?
Så lidt vi i virkeligheden havde med ham at gøre, og så betragtede han os som sine nærmeste.
""Du tror ikke ...”
Anne-Maj skotter over mod døren.
Hun dæmper stemmen: "Du tror ikke, det kan have været en forgiftning?"
Valborg rynker brynene.
"Begynder du nu også?”
"Hvad mener du?
”"Har politiet ikke talt med dig?
De har i hvert fald afhørt alle os andre.
”"Jo jo,” siger Anne-Maj.
"Det var jo mig, der fandt ham ...”
Og ikke en lyd har man hørt siden da, tænker hun surt.
"Ja, der må jo være en grund til, at de interesserer sig så voldsomt for Stanleys død,” bliver Valborg ved.
"Jeg
synes bare ikke, det fører til noget at gå og sladre om det, før vi ved noget konkret.
Det giver sådan en dårlig stemning.
”Ja, og dårlig stemning er jo det værste, der kan overgå os, tænker Anne-Maj.
Langt værre end et drab.
Hun rejser sig og går tilbage til sine boghylder.
Den sidste plastpose er hurtigt tømt, og hun lægger de bøger, der skal kasseres, ud i Det Blå Lyn.
Hun kan jo lige så godt udnytte, at der er så få kunder i butikken i dag, og tage en tur på genbrugspladsen med diverse affald.
Hun går en runde, finder fire sække med tøj, der er alt for medtaget til at sælge og derfor skal videre i systemet for at blive omdannet til grålige flyttemandstæpper, og et par poser med sko, der er slidt så skæve, at ingen ved deres fulde fem vil købe dem; napper bilnøglerne fra deres faste søm ved siden af bagdøren og sætter kurs mod genbrugspladsen.
Varevognen har et par årtier på bagen, men Stanley har samvittighedsfuldt holdt den i fin stand, og den kører upåklageligt.
Hun når frem til pladsen, der er placeret i byens nordligste udkant.
Og det er så på det tidspunkt, Anders Hall ringer: netop som Anne-Maj står og balancerer med en sæk gammelt skrammel på kanten af en lidt for høj container.
Taknemmelig for afbrydelsen giver hun plastsækken et ekstra hårdt skub, så den dumper ned til resten af affaldet, og besvarer opkaldet: ”Er der nyt?
Er obduktionen overstået?
Hvad viste den?
”Spørgsmålene flyver ud af hende som en maskingeværsalve.
Hun kan godt selv høre, det måske er lige vel ivrigt.
Anders er åbenbart enig.
”Stop, stop, stop,” siger han.
”Træk vejret.
”"Hvor er det sødt af dig, du ringer.
”Anne-Maj skubber sin omfangsrige bagdel ind på forsædet og bliver siddende med benene støttet mod jorden.
”Der er nyt,” siger Anders.
”Og når jeg har besluttet at informere dig, er det, fordi du havde ret.
Desuden vil jeg ikke fortælle dig noget, som ikke fremgår af den pressemeddelelse, som går ud her i eftermiddag.
Eller i hvert fald næsten ikke.
””Jeg havde ret?
Det var et mord?
”"Måske.
Retsmedicineren er i hvert fald ret sikker på, at Stanley Hjort blev forgiftet.
””Med hvad?
Arsenik?
Stryknin?”
Anne-Maj kan ikke på stående fod komme i tanker om andre giftstoffer.
”Hun siger, det ligner et al-ka-lo-id.”
Anders lyder, som om han læser det svære ord op fra et stykke papir.
”Men præcis hvilket kan hun først udtale sig om, når hun har fået den toksikologiske udredning.
””Og hvornår er det?
””Det ved jeg ikke,” svarer han.
”Og om det var et uheld, et selvmord eller et drab, kan vi naturligvis heller ikke vide, men nu er der i hvert fald åbnet en egentlig efterforskning.
”Anne-Maj kan spore en vis tilfredshed i hans stemme.
Er han virkelig så glad på hendes vegne?
Pludselig aner hun, hvad det er, der gør ham i så strålende humør: ”Du har fået lov at være med, ikke?
Du arbejder officielt med sagen nu?
””Jep.”
Man kan høre smilet.
”Da jeg var den, der hele tiden havde presset på, syntes chefen, jeg skulle have en chance.
Det er min første drabssag.
Hvis det er drab,” tilføjer han hastigt.
"Tillykke,” siger Anne-Maj og mener det.
”Så er det jo en lille bitte smule min fortjeneste, ikke?
””Helt klart.
Det er totalt din skyld.
Det er også derfor, jeg vælger at orientere dig nu, selv om det ikke er helt efter bogen.
Du må i hvert fald ikke sige til mine kolleger, at jeg har gjort det.
”Nej da.
”Efter en kort pause, hvor hun kan mærke hans iver som en knitren gennem telefonen, giver hun ham et stikord: ”Var der andet end den der mistanke om forgiftningen, Anders?
Har I fået folks alibier?
”77\ T‘	•	77
Vi er i gang.
”1 afhører også Bergstrøms arvinger, ikke?
Thomas og Feline var tilbage i landet, da Stanley døde.
Christian ved jeg ikke med, men det er da værd at...”
”Dem er vi slet ikke nået til, Anne-Maj.
Og det er heller ikke sikkert, vi gør det.
Du må forstå,”
Anders trækker vejret dybt ind, ”det er faktisk kun Stanley Hjorts død, der efterforskes som et muligt drab, og ham havde Bergstrøm-sønnerne jo ingen grund til at ...”
”Hvis Stanley sad inde med viden om mordene på Vips og Helmer, så var der da al mulig grund til at skaffe sig af med ham.
”"Jamen det forudsætter jo, at de blev dræbt, ikke?
Ingen i teamet tror på, at de to ældre mennesker døde af andet end naturlige årsager.
””Så må du forklare dine kolleger, at det blev de.
””Vi får se.
”Igen en tavshed, som om han venter på et spørgsmål.
Det med alibierne er tydeligvis ikke den detalje, han brænder for at dele med Anne-Maj.
En prås går op for
hende:
”Var der vidner, Anders?
Har I hørt fra nogen, der så noget?
’To vidner.
De har selv henvendt sig.
En teenager, der arbejder i Irma og var i færd med at stille nogle tomme mælkekasser ud på lastbilpladsen, og en dame, som luftede hund.
””Og?
”"Drengen så Stanley komme ud ad Genbrugsens bagindgang med et par plastsække, som han bar hen til bilen.
Han røg på en cigaret og virkede, som om han var i godt humør.
Nikkede endda til vidnet.
Den slags plejede han åbenbart ikke at gøre.
””Nej.
Han var meget indadvendt.
”"Teenageren er villig til at sværge på, at Stanley var alene.
””Og det andet vidne?
Hundelufteren?
””Hun passerede husets front et kvarter forinden og lagde mærke til, at Lis Klausen og Valborg von Schilling sammen forlod butikken.
Damen er sikker på tidspunktet og lige så sikker på de to kvinders identitet, da hun er en af jeres faste kunder og flere gange har sludret med dem.
De talte sammen nogle øjeblikke, og så forsvandt Lis i retning mod gågaden, mens Valborg gik nordpå.
”"Deres alibier er med andre ord bekræftet,” siger An-ne-Maj tænksomt.
En sweaterklædt mand med trailer sender hende et surt blik, fordi Det Blå Lyn spærrer pladsen foran containeren, så han er nødt til at slæbe sit skrald nogle ekstra meter.
”På den anden side,” fortsætter An-ne-Maj uanfægtet, ”så betyder det jo ingenting.
Stanley kan jo have fået giften flere timer forinden - afhængigt af, hvilket stof det var.
”Fredag den 14. juni
Samme eftermiddag ringer bogeksperten fra Bruun Rasmussen.
Anne-Maj kan med det samme høre på hendes stemme, at det ikke er godt nyt.
”Nej,” bekræfter kvinden.
”Det er det ikke.
””Så bogen er et falskneri?” gætter Anne-Maj.
”Som jeg sagde til dig forleden, så er det vanvittig godt lavet.
Papiret er fra H.C. Andersens tid, trykket er foretaget på en måde, så det virker originalt; syningen i ryggen, patineringen, læderindbindingen og guldpræget er alt sammen ganske troværdigt gennemført og med de rette materialer med et passende antal år på bagen.
Det må have taget mange, mange timer, stor håndværksmæssig kunnen og virkelig megen nørdet viden at lave den bog.
””Men til gengæld ville den være mange penge værd, hvis en samler hoppede på den?
””Jeg har svært ved at forestille mig, at en rigtig samler ville lade sig narre.
På museet i Odense var der i hvert fald ingen slinger i valsen, da de fik den i hænderne; her i huset ville den heller aldrig nå frem til auktionssalen.
”Hun holder en kunstpause.
”Men ja,” fortsætter hun,
”havde den været ægte, så ville alene dens proveniens -altså dens historie; at den er dedikeret til Jenny Lind i netop den periode og måske indbundet specielt til hende - samt det faktum, at der næppe findes mere end det ene eksemplar, gøre den forholdsvis kostbar.
En kvart million kroner, vil jeg tro.
Måske endnu mere, hvis nogle af de internationale samlere byder.
Især kineserne elsker jo H.C. Andersen, og nogle af dem har seriøst mange penge.
”"Hold da op.
Det er jo så meget, at det kæmpemæssige forfalskningsarbejde faktisk ville være det værd.
”"Netop.
Hvem der har lavet bogen, og hvordan den er havnet i Helmer Bergstrøms reol, det ved jeg af gode grunde ikke, men eksperten fra Odense genkendte den omgående.
”Ny kunstpause.
"Museet har haft præcis dette eksemplar inde til vurdering én gang før, for fjorten år siden, og dengang var det Helmer Bergstrøm, som kom med den.
Han overvejede at købe bogen af en privat sælger og ville lige sikre sig, at alt var godt, inden han lagde en formue for den - hvilket jo viste sig at være meget fornuftigt.”
"Hvem var sælgeren?
””Det fremgik desværre ikke.
Da falskneriet i sin tid blev opdaget, ville Bergstrøm ikke høre tale om politianmeldelse.
Han ville bare undlade at købe bogen, sagde han, og i den forbindelse gøre sælger opmærksom på, at den var et falsum.
””Okay.
””Ja, det er en mystisk historie.”
Bruun Rasmussen-da-men rømmer sig.
"Jeg sender bogen tilbage til boet sammen med de andre, når jeg er færdig med dem.
Der er nogle stykker imellem, som ...”
Bogeksperten kommer med en lang forklaring, men Anne-Maj lytter kun halvt
til den begejstrede stemme og fanger kun detaljer som ’
Baudelaire’, 'unik indbinding’ og endnu en gang det sære fremmedord ’proveniens’.
Alt det vedkommer jo sådan set kun arvingerne, tænker hun, men kvinden har været så hjælpsom, at hun ikke nænner at standse hende.
Da samtalen er slut, går Anne-Maj lidt rundt i stuen og spekulerer.
Handler hele denne sag i virkeligheden om en forfalsket bog i en plastlomme?
Hvad nu, hvis en eller anden var overbevist om, at den er ægte?
Kunne vedkommende finde på at dræbe for at få fat i en bog til en kvart million?
Kender sønnerne til dens eksistens?
Ville de i så fald have sluppet Anne-Maj løs på Helmers reoler uden opsyn?
tænker hun og begynder åndsfraværende at tage grøntsager ud fra køleskabet til sit aftensmåltid.
Hvis man ejede sådan et mesterligt udført falskneri, ville man så ikke placere det, så det kunne ses?
Så man kunne mindes dets pudsige baggrund, fortælle historien som underholdning ved middagsbordet.
Medmindre ...
Anne-Maj retter sig op med en bladselleri i hånden som et royalt scepter.
Der er noget helt, helt galt, tænker hun og synker ned på køkkentaburetten med et knap så kongeligt bump.
Hvis Helmer havde opdaget, at den bog var et falskneri, havde han næppe købt den.
Den ville være gået tilbage til sælger ...
Men hvorfor var den så i Helmers besiddelse?
Det giver ingen mening.
En forklaring kunne naturligvis være, at han efter at have fået en nedadvendt tommelfinger fra eksperterne havde købt den for en klatskilling for kuriositetens skyld; fordi han fandt historien pudsig.
Det ville godt nok ikke ligne den Helmer, Anne-Maj kan huske fra butikken.
Selvhøjtidelig, trættekær, kværulantisk.
Der havde ikke været meget
humor at spore hos ham.
Og hvis han mod alle odds alligevel havde moret sig over bogen, hvorfor havde han så opbevaret den i skjul bagerst på en hylde?
Køleskabet begynder at bippe, fordi hun har ladet det stå på vid gab for længe.
Stadig bevæbnet med de grønne kronregalier rejser hun sig, lukker køleskabsdøren og åbner den straks efter igen, da bipperiet er hørt op.
Hun tager de sidste grøntsager frem, mens hendes hjerne kværner løs.
Helmers bogsamling, rigdommen i hjemmet, en forfalsket bog gemt bag en række andre bøger ...
Anne-Maj ved, at brikkerne passer sammen på en eller anden måde.
Hun ved bare ikke helt hvordan.
Hun lægger sig ind på sofaen og ringer til Iben.
Nogle gange er det befordrende at have en mur, man kan spille sin bold op ad.
Opkaldet bliver omgående besvaret.
”Hej, Mor.
””Du har fået tidligt fri?
””Ja.
Jeg havde sådan en hovedpine, så chefen sendte mig hjem.
”Iben gaber.
”For en gangs skyld havde vi ellers travlt i dag.
Alle børnene i sommerhusområderne er åbenbart vokset ud af deres sandaler på én gang.
”"Fint, fint.
”Anne-Maj har ikke rigtig hørt efter.
"Rigtig fint,” tilføjer hun.
”Og Didi?
Har hun det godt?
””Mor.”
Iben lyder træt.
”Hvad vil du?
””Hvad mener du?
Jeg ville da bare høre, hvordan I ...”
”Hold nu op.
Jeg kender dig, fru Mortensen.
”Anne-Maj sukker.
”Hvis jeg siger det, tror du ikke, jeg er rigtig klog.
””Som om det er noget nyt.
”Ibens stemme har fået en anden klang; nysgerrigheden har blæst træthed og hovedpine langt bort.
”Kom nu med det.
””Kan du huske, jeg fortalte om den der bog, hende fra Bruun Rasmussen fandt?
”"Selvfølgelig.
””Det viser sig nu, at den er en forfalskning.”
Anne-Maj refererer samtalen med bogeksperten.
”Og det synes jeg altså er sært.
Altså, at han stadig havde den liggende.
Jeg mener, hvis Helmer vidste, det var en kopi
... Hvorfor så gemme den?
Hvad skulle han bruge den til?
””Det er et godt spørgsmål.
”"Medmindre ...”
Med ét aner Anne-Maj, hvad svaret kan være.
Hendes tanker ræser rundt.
Hun glemmer helt, at hun er midt i en samtale.
I en rum tid er hun helt tavs.
"Mor?
”"Undskyld.
Det er bare ...
”"Hvad?
””Så vidt jeg kan se, findes der kun én logisk forklaring på, at Helmer fjorten år senere stadig var i besiddelse af den bog, og at han skjulte den så omhyggeligt.
Kan du ikke se det?
””Du tænker pengeafpresning?
""Ja.
”Anne-Maj tøver.
"Hvis... Hvis nu han har presset penge af den, der i sin tid forsøgte at sælge ham falskneriet ...
Er det for langt ude?
”"Det ved jeg ikke.”
Det er Ibens tur til at holde en lang pause, mens hun lader hjernevindingerne arbejde.
"Måske lidt fantasifuldt, men vel ikke helt utænkeligt.”
Anne-Maj sætter sig op.
"Lad os for sjovs skyld sige, at det var sådan, det var.
Hvorfor så?” siger hun.
”Hvorfor skulle nogen lade sig afpresse for sådan en lille forseelse?"
Hun kradser sig på anklen.
”Gad vide, hvad straffen er
for at forsøge at sælge en forfalsket bog?
Tror du, det er mere end et rap over fingrene og lidt samfundstjeneste?”
”Næppe.
”"Det er da ikke værd at lade sig afpresse for.
””Næh.
”Iben rømmer sig.
”Men hvad nu, hvis det var et menneske, der havde noget at tabe?
Hvis det var én, som havde et pletfrit ry som ... ja, for eksempel som antikvarboghandler?
””Du siger noget.
Det kunne også være en respekteret kulturjournalist med bibliofile tilbøjeligheder ...”
Anne-Maj er blevet ivrig.
"Eller en offentligt ansat i en stilling, der kræver ren straffeattest?
”Anne-Maj føler sig mere og mere sikker på, at hun har ret.
Hvis Vips kendte til afpresningen, var også hendes skæbne beseglet.
Det forklarer ganske vist ikke, hvorfor Stanley skulle dø, men man skal jo starte et sted, tænker hun.
Med ét kan Anne-Maj næsten ikke få afsluttet samtalen hurtigt nok.
Hun trænger til at tænke det hele igennem på egen hånd.
"Tak for snakken,” siger hun abrupt.
Hendes hjerne er ved at brænde sammen af alle de tanker, der okser rundt mellem hinanden.
”Nå, så kan jeg ikke bruges mere.
”Iben ler.
”Det var så lidt, Mor.
”Når Anne-Maj har brug for at give sin tankevirksomhed en timeout, laver hun mad.
Madlavning er meditation; det renser hjernen, styrker sanserne.
Således også denne gang:
Mens hun står og snitter grøntsager i nøjagtig lige store og præcist vinklede firkanter, tømmes hendes hjerne
for alt andet.
Enhver spekulation om førsteudgaver og pengeafpresning og forgiftninger er som blæst væk.
Anne-Majs koncentration er rettet mod den skarpe kniv, det gamle, skrammede spækbræt; hun tænker kun på rækkefølgen af selleri, gulerødder, løg og alle de seks-syv andre slags grøntsager.
Der bliver alt for meget minestrone, tænker hun.
Men det er okay.
Resten kan fryses.
Anne-Majs humør er steget med et imponerende antal grader.
Først da hun har spist sin suppe, vender hendes tanker tilbage til den måske lige lovlig kulørte teori om pengeafpresning.
Distræt giver hun Mortensen snor på, vandrer en rundtur op ad Kildestræde, ned ad Nørregade og Svanestræde og til slut hjem ad Algade, mens hendes tanker hvirvler rundt.
Måske burde hun ringe til Anders Hall, tænker hun.
Lige nu er hun og Iben de eneste uden for auktionshuset, der kender til historien om den falske bog fra villaen i Kildehusene, og det kunne da være, at politiet ville finde oplysningen interessant.
På den anden side, argumenterer hun med sig selv, så føler hun sig overbevist om, at den vil blive behandlet med lige så stor ligegyldighed som alle de andre ledetråde, hun i de seneste uger gavmildt har serveret for ordensmagten.
Anne-Maj står atter uden for sit lille hus.
Tænk, at det er hendes.
Det er så kønt proportioneret, så smukt i farverne - fra det hvidmalede træværk til den lyseblå facademaling.
Hun elsker især det patinerede, røde tegltag med det halvcirkelformede vindue midtfor og den lyseblå skorsten balancerende på rygningen.
Langs soklen er stokroserne i fuld gang med at vokse sig store, så de er klar til en overdådig blomstring om nogle uger, og i en krukke ved fortrappen står en Rose de Rescht og blærer
sig med sine cyklamenfarvede kronblade og underskønne duft.
Her er godt at være, tænker Anne-Maj og låser sig ind.
Det hus siger hun ikke farvel til, før ... Ja, før hvad? tænker hun og lukker døren bag sig.
Hun plejer at afslutte sætningen med ’... før jeg skal bæres ud’, men holder det?
Er det ikke totalt urealistisk at tro, man kan blive boende i et toetagers hus, til man falder om og dør?
Hvor længe vil hun overhovedet være i stand til at klare trappen?
Så dårligt hendes knæ er allerede nu ...
Pludselig nedslået synker hun sammen i en lænestol.
Hun bliver gammel, går det mere og mere op for hende.
Ikke lige nu, måske, men snart.
Hun har altid syntes, at alderdommen er langt, langt væk, men sådan er det jo ikke længere.
Når man er midt i tresserne, er man faktisk allerede godt på vej.
Synet, hørelsen, knæ og hofter og almindelig jammer.
Det er sgu da lige til at blive deprimeret af, tænker Anne-Maj og rækker ud efter fjernbetjeningen for at søge en smule afledning.
Hendes hånd strejfer Helmer Bergstrøms erindringer.
Den blå bog er på ingen måde tillokkende.
Anne-Maj er træt på forhånd ved tanken om den gamle mands forfængelige sludder.
Skal hun én gang mere se kvinden i hans liv, den loyale, ydmyge Vips, omtalt som 'drengenes mor’, så skriger hun.
Alligevel vælger hun erindringerne frem for fjernsynet.
Noget er faldet hende ind.
Det er jo en mulighed, at Helmer har nævnt episoden med den falske eventyrbog.
Kender man falsknerens identitet, har man et vældig godt bud på en morder.
Én, der højst sandsynlig er helt ny i denne sammenhæng; én, der hverken har med Bergstrøm-søn-nerne eller Genbrugsen at gøre.
Uanset hvad, så vil bare
et par sætninger, som underbygger denne idé, være det bedste argument over for politiet.
Hun tager en dyb indånding, åbner bogen, der hvor bogmærket fra sidst befinder sig, og går i gang.
De første jobs som fuldmægtig i et stort advokatfirma, årene som stadigt mere veletableret advokat med eget firma, møderet for Landsretten, senere Højesteret.
Alt sammen krydret med små, kedsommelige anekdoter om hel- og halvkendte honoratiores, han har haft som klienter eller siddet i bestyrelser med, og en enkelt skuespillerinde, hvis søn han har forsvaret i en hærværkssag.
Hvis Anne-Maj i forvejen havde følt en vis antipati mod Helmer, så bliver den da ikke mindre
ved læsningen af disse selvforherligende memoirer
'Drengenes mor’ bliver stadig sjældnere nævnt.
Jo mere betydningsfuld en samfundsborger Vips’ mand blev, desto mere ligegyldig var hans hustru tilsyneladende.
Hans forældre får et par ord med på vejen, da de dør, men omtales ellers ikke.
De to sønner optræder også kun sporadisk, bortset fra da Thomas begyndte at læse jura og senere etablerede sig som advokat.
Dette har tydeligvis behaget den stolte fader, mens Christians karriere som succesfuld kok kun berøres ganske flygtigt.
Efterhånden som beretningen skrider frem, bliver Anne-Maj mere og mere utålmodig.
Ham og hans firma og hans uendelige række af triumfer ved diverse domstole.
Hans snedighed i hushandler, i aktieinvesteringer, i organisationen af sit firma.
Hun er ved at brække sig.
Men med ét kommer der et kapitel, som vækker hendes interesse.
Det handler næsten udelukkende om Helmers bogsamling.
Den blev grundlagt allerede engang i tresserne, da han var begyndt at tjene godt, og med årene og den støt
stigende indkomst blev han mere og mere seriøs.
Samvittighedsfuldt opremses de mest kostbare nyanskaffelser, og så kommer det på Helmers knudrede advokatsprog: ’Som et kuriosum kan nævnes, at jeg for fem år siden afslørede et falsum, et meget overbevisende udført eksemplar af en sjælden H.C. Andersen-bog, som var blevet mig tilbudt af en fjern bekendt ved navn Nielsen.
Jeg nævner bevidst ikke hans fornavn eller titlen på det pågældende værk; diskretion var en betingelse for den aftale, vi efterfølgende indgik.
’Og så ikke et ord mere.
Anne-Maj tjekker kolofonen.
Bogen er trykt for ni år siden.
Lægger man fem år til det, passer det faktisk fint med auktionshusets fjorten år gamle notater.
Det må være den samme bog, han taler om.
Hun skimmer pligtskyldigt resten af erindringerne for at se, om der er informationer om noget, der kunne tyde på, at Helmer var pengeafpresser, men nej.
Og en eller anden Nielsen ...
Tja, held og lykke til politiet med at opspore ham.
For ja, der er åbenbart tale om en mand, og ja, det her skal videregives til politiet.
Lørdag den 15. juni
"Måske har du ret.”
Efterforskningslederen lader blikket hvile undersøgende på Anne-Majs ansigt, efter at hun har videregivet sin historie: Forfalskningen, det kortfattede afsnit fra erindringerne, bogekspertens beretning.
Hun har også lige smidt historien om indbruddet og hærværket i butikken oveni.
Og gentaget sin vidtløftige smøre om en duft af Fernet Branca, en omvendt paryk og den vage fornemmelse af ikke at være alene ude ved villaen den nat.
Krause er en høj, solbrændt mand.
Typen, der træner til en ironman eller Tour de France eller noget andet fuldstændig absurd, tænker Anne-Maj.
Han fortsætter: ”Hvis der virkelig er tale om afpresning, ville det helt klart være en god idé at udvide efterforskningen til også at omfatte Helmer og Vips Bergstrøms dødsfald.
”Det siger du ikke?
Anne-Maj forsøger at lade være med at smile.
Det vil næppe tjene hendes sag, hvis hun viser tegn på triumf.
”Det betyder selvfølgelig,” siger Krause, ”at vi må afhøre alle involverede igen.
Og at vi må udvide kredsen af mistænkte til også at omfatte Bergstrøms arvinger.
”Det er jo det, jeg hele tiden har sagti skriger det inden i Anne-Maj, men hun holder stadig sin mund.
”Vi må også lige tale med eksperten fra Bruun Rasmussen.
”Det har jeg jo allerede gjort!
Anne-Maj synes,
Krauses rolige og selvsikre tone er noget af det mest øretæveindbydende, hun nogensinde har hørt.
”Jeg er på sagen,” svarer Signe Olsted, den rødhårede efterforsker, der i første omgang havde stået for afhøringen af butikkens damer.
”Vi skal også tjekke Bergstrøms bankkonti igen med det her i baghovedet.”
Hun skriver nogle ord på sin blok; har knap nok set i Anne-Majs retning, siden de gik herind i mødelokalet.
Enten er hun vanvittigt arrogant, eller også gør hun sig umage for ikke at vise, at hun forud kendte til Anders Halls utraditionelle meddeler.
For dog stadig at vise, at hun er flere hestelængder foran de professionelle, siger Anne-Maj lidt for skingert: ”Begge sønnerne har sikre alibier for Vips’ død.”
Da hun mødes af to par forundrede øjne, fortsætter hun lidt desperat: ”Jeg har tjekket.
””Nå da.
”Krauses stemme er helt neutral.
”Og Helmer lå på hospitalet i flere dage før sin død, så hvis også han blev myrdet, må han have fået en anden type gift.
”o r>
Jasa.
”Men både han og Vips blev jo kremeret, så det finder vi vel aldrig ud af.
”Der bliver nogle sekunders ukomfortabel stilhed, mens såvel Signe som Krause betragter hende eftertænksomt.
Så siger Krause langsomt og omhyggeligt: ”Jeg kan høre,
du er meget optaget af alt det, der er sket, Anne-Maj, og det kan jeg også godt sætte mig ind i.”
Han lægger hovedet lidt på skrå, som om han taler til et barn, der har problemer med at forstå reglerne for almindelig god opførsel.
”Men nu må du træde et skridt tilbage og lade os få lov at arbejde i fred.
””1 kan da ikke forbyde mig at...”
”Nej, vi hverken kan eller vil forbyde dig at drøfte begivenhederne med venner og familie.
Det er jo altid spændende at befinde sig i periferien af en drabsefterforskning; det er kun menneskeligt at ville fortælle sine omgivelser, at man har noget med den at gøre.
”Han lægger begge hænder på bordet, spreder fingrene som for at sikre sig, at det tunge møbel ikke pludselig letter og flyver ud ad det åbne vindue.
”Men det der med at rende og forhøre folk, som du her giver udtryk for, at du har gjort - den går altså ikke.
Bortset fra, at du kan komme til at påvirke vigtige vidners hukommelse, før vi har haft en chance for at tale med dem, så kan det være meget farligt, hvis du kommer til at sige det forkerte til den forkerte, hvis det virkelig er en række drab, der er tale om.
Det forstår du godt, ikke?”
”Det er ligesom i krimierne,” tilføjer Signe, som om hun mener, det vil hjælpe på Anne-Majs svage fatteevne.
”Det kender du godt, ikke?
Civile skal aldrig stikke næsen for langt frem.”
Hun læner sig fremover og smiler beroligende.
Hvis du også klapper mig på hånden, pander jeg dig én, din lille, overlegne mokke!
tænker Anne-Maj.
Da hun lidt efter forlader Nykøbing Politistation, hvor drabsefterforskerne har taget midlertidigt ophold, syder hun af raseri.
Sjældent er hun blevet behandlet så ydmy-
gende; aldrig har hun følt sin alder udstillet så nådesløst.
De talte til mig, som om demensen allerede nu er ved at få overtaget, tænker Anne-Maj og stiler uden at tænke over det ned mod Algade i stedet for at gå direkte hjem.
Hun vil ikke være alene lige nu.
Hun må gøre noget, tale med nogen, føle sig, som om hun stadig er noget værd.
Hun beslutter sig for, at hun ikke giver op, før hun kan komme og aflevere en fuldt færdig løsning til Signe og Krause.
Allerhelst vil hun ankomme til stationen medbringende morderen, uskadeliggjort og med hænderne bundet på ryggen.
Så kan de lære det.
Ud for skoforretningen standser Anne-Maj og forsøger at kigge ind i forretningslokalet forbi den kunstfærdige opstilling af gummistøvler, glimmersandaler og uldne tøfler, men der er for mange kunder derinde, til at hun vil gå ind og forstyrre Iben.
Måske tjener skohandleren så meget denne sommer, at Iben undgår at blive arbejdsløs til efteråret, tænker Anne-Maj.
Man har da lov at håbe.
Ved grønthandlerboden over for apoteket køber hun en bakke jordbær, snuser deres sødt krydrede duft helt ned i lungerne, men behersker sin lyst til at smage.
Hun har lige læst en hårrejsende artikel om mængden af colibakterier på uvaskede jordbær.
Anne-Maj er stadig vred og har behov for afledning, så hun ringer til Thomas Bergstrøms mobilnummer.
Krause og Signe kan rende hende et vist sted.
Hun taler med dem, hun vil, når hun vil, og lige det her kunne hun godt tænke sig at vende med Bergstrøms arvinger.
Desværre bliver opkaldet ikke besvaret, så hun stikker mobilen tilbage i tasken, drejer om hjørnet ved Matas og sætter kurs mod
Genbrugsen.
Her er da nogen, der ikke behandler hende som et gammelt fjols.
I butikken er Anne-Maj faktisk en af de yngste.
En af dem, der kan bære lidt mere, nå lidt højere op; er måske også lidt hurtigere i opfattelsen end et par af de andre frivillige.
Hun forstår endda, hvordan man bruger en smartphone til andet end at telefonere med, og hun kender finesserne i brugen af netbank, Facebook og diverse streamingtjenester.
Alt sammen detaljer, som bør afføde en vis respekt.
Else er der naturligvis; det er jo lørdag.
Hun er i færd med at støve af på hylderne med nipsting.
Lis sidder ved kassen og vinker glad, da hun ser Anne-Maj, og fra depotet lyder Ruths karakteristiske nynnen.
Anne-Maj har hende stærkt mistænkt for direkte at elske strygning, selv om hun ofte erklærer, at arbejdet tager livet af hende og giver skader i skuldre og nakke.
Der er ingen kunder i det store butikslokale.
”Nå, her er da ikke så travlt, at det gør noget, hvad?”
”Jo og nej,” svarer Lis.
”Lige før var her masser af mennesker, det er bare lige nu, her er stille.”
"Sommerhusfolket?
””Det så sådan ud.”
Alle fastboende kan kende en landligger på lang afstand.
Det er noget med tøjet, med attituden, med den lidt lade feriestemning, hvormed de omgiver sig.
”Og du har taget jordbær med?
””De skal lige skylles.
”Anne-Maj nikker til Else og kaster et hurtigt blik over i boghjørnet, hvor den lille udstilling for tiden fokuserer på have- og kogebøger.
I en vase står en buket syrener.
”Er det dig, der har haft blomster med, Else?”
”Ja.
De dufter så skønt.
””De er jo nok desværre visne inden fyraften,” gør Anne-Maj hende opmærksom på.
Eilse svarer ikke.
Anne-Maj stikker lige hovedet ud i depotrummet, hvor Ruth ganske rigtigt står og presser en herrejakke.
Luften er mættet af damp og dufter af noget kemisk blomsterhalløj.
Da Ruth ser, at hun har publikum, holder hun straks inde med sin nynnen og tager sig til ryggen.
”Det er hårdt arbejde,” siger hun.
”Og så i den varme.”
Anne-Maj mumler noget bekræftende og trækker sig tilbage, før Ruth kan nå at give en grundig orientering om sit legemes reaktioner på varmen og den ubekvemme arbejdsstilling ved strygebrættet.
Hun fortsætter ud i frokoststuen, i samme øjeblik som Valborg låser sig ind ad bagdøren.
”Sig mig, er du her altid?” spørger Anne-Maj.
"Sådan føles det.
”Borgmesterinden gengælder hendes smil.
"Revisoren har lige sendt de færdige årsregnskaber til hovedkontoret, som har ekspederet dem videre til godkendelse i hver enkelt butik ...
Jeg vil helst have det overstået i denne weekend, så de kan blive sendt til Skat.”
”Er det ikke rarere at sidde med dem derhjemme?
”Anne-Maj har stillet sig ved det diminutive tekøkken og er i gang med at ordne jordbærrene.
”Der har jeg jo ikke jeres henrivende selskab.
”Valborg ser på hende.
”Du kommer da også tit uden for vagterne, har jeg bemærket.
’Man vil jo gerne give en hånd med, når man kan.
””Og så har man selskab, ikke?
Det er ikke altid nemt at være ene døgnet rundt.
Eller det har du måske ikke problemer med?
”"Jeg har jo Mortensen.
Min hund.
””Jeg ved godt, hvem Mortensen er.
Ih tak,” udbryder Valborg, "hvor dejligt.”
Hun tager to jordbær fra den skål, Anne-Maj byder frem.
”Jeg fik desværre købt for få,” siger Anne-Maj.
"Måske jeg lige skulle stikke ud og få fat i en bakke til.
”"Nej da,” svarer Valborg.
”Vi må bare være lidt beskedne.”
Det er sjældent, Valborg er i så godt humør.
Nærmest sprudlende, tænker Anne-Maj.
Hun har ellers været lidt nedtrykt siden Stanleys død, som tydeligvis tager hårdt på hende.
De har endelig fået sat en dato på bisættelsen, som skal finde sted fredag, og måske er det afklaringen af denne praktiske detalje, der har hjulpet på sindsstemningen.
Ruth kommer ud til dem, blank af sved og strygedamp.
Hun lader sig falde ned på en stol og dupper ansigtet med et stykke køkkenrulle.
Jordbær skal hun ikke have, ellers tak.
Hun får så nemt noget med mavsen, som hun udtrykker det.
For at forhindre yderligere detaljer om tarmgas, afføringskonsistens, natlige toiletbesøg, og hvad hun forresten har læst på nettet om irritable tyktarme, træffer Anne-Maj en hurtig beslutning og udbryder, inden hun kan nå at tænke sig om: ”Det er lykkedes mig at få politiet til at interessere sig for alle tre dødsfald.
”"Hvordan det?”
Ruth er standset op midt i en sætning, der ellers var startet lovende med et ’
Min læge siger også, at..”Hvad mener du med tre?
”"Helmer, Vips og Stanley.
Jeg tror, de hænger sammen.
Min teori ...”
Sikke et dejligt udtryk.
Hun gentager det med eftertryk: ”Min teori er, at de alle tre blev forgiftet.”
"Jamen hvad er det dog, du siger?”
Else er dukket op.
"Det er da noget forfærdeligt noget.
””Uhadada.”
Ruth tager sig til halsen.
"Tror du, der er en seriemorder løs?
””Hvad siger politiet?” spørger Valborg.
Altid fornuftens stemme.
”De er meget taknemmelige for mine input,” svarer Anne-Maj og ranker sig.
”Meget,” tilføjer hun.
”Jeg har fundet ud af flere interessante ting, som jeg har lovet at holde for mig selv.
For efterforskningens skyld, naturligvis.”
”Tænk, hvis der er en galning, der myrder os alle sammen én efter én,” siger Ruth med bævende stemme.
”Gad vide, hvem der er den næste?
””Men tror de på din teori?”
bliver Valborg ved.
"Eller er det bare nogle løse ideer, du går rundt og spreder?”
Anne-Maj vrider sig.
”Jeg fik dem da til at obducere Stanley.
””°g?
”' Alt tyder på, at jeg har ret, og at han er død af en gift.”
”Hvem er død af en gift?”
Det er Lis, der har kunnet mærke den ophidsede stemning helt ud i butikslokalet.
”Er det Stanley?
””Både Flelmer og Vips og Stanley er blevet myrdet, Lis, og nu kommer turen nok snart til en af os,” siger Ruth.
Hun ser mere oplivet end egentlig bange ud.
Måske er hun allerede nu i færd med at regne ud, hvordan hun kan udnytte denne situation hos sin læge.
Sovepiller, angstdæmpende medicin, en henvisning til kriseterapi.
Der er mange spændende muligheder.
”Små slag,” siger Valborg roligt.
"Foreløbig ved vi ingenting med sikkerhed.
Vel Anne-Maj?”
Hendes blik over læsebrillernes øverste kant er alvorligt.
Som om hun forsøger at signalere, at nu må Anne-Maj gerne holde op
med sine historier, før de andre tre damer får et fælles hjerteanfald.
I det samme ringer Anne-Majs mobil.
Hun rejser sig lettet og går udenfor.
"Thomas Bergstrøm.
Du har ringet?”
Han lyder travl, måske lidt pikeret over at blive kontaktet i weekenden.
"Undskyld, forstyrrer jeg?
”"Sidder i bilen.
Sig frem.
”"Jeg tænkte bare ..."
Pludselig ved Anne-Maj ikke, hvad hun skal sige.
Man kan da ikke sådan lige ringe ud af det blå og beskylde andre menneskers afdøde fædre for pengeafpresning.
Alt det med den falske bog og det, auktionsdamen sagde ...
Det virker helt forkert.
"Måske skulle jeg hellere komme ind og besøge dig,” siger hun.
"Det er nok nemmere at tale om det ansigt til ansigt.”
"Tale om hvad?
”"Det ...”
Hendes hoved snurrer.
Hun er så dum, så dum, så dum.
"Om det, dem fra Bruun Rasmussen fik ud af vurderingen,” siger hun tamt.
"Jeg vil gerne orientere jer ordentligt.
”"Har du ikke lagt en liste ude i huset?
”"Jo, men ...”
Anne-Maj trækker vejret dybt ind.
"Der er nogle ting, jeg ...
Nogle ting, som jeg ikke tror, de tager med i deres rapport, men som jeg måske kan ...”
"Selvfølgelig må du komme, Anne-Maj.”
Det er Felines stemme, og det går op for Anne-Maj, at samtalen foregår via højttaler, så alle i Thomas’ bil kan lytte med.
”Efter alt det, du har gjort for os.
”"Tak,” siger Anne-Maj.
"Hvornår har I tid?
””Kom til en kop kaffe i morgen eftermiddag.
Christian og hans piger er her også.
”Det kommer til at gå ud over den faste søndagsmiddags-tradition, tænker Anne-Maj.
Der er langt til Char-lottenlund, og hun skal jo også hjem igen.
Men det vil Iben og Didi godt kunne forstå, bliver hun enig
med sig selv om.
Selvfølgelig vil de det.
Søndag den 16. juni
”Mor, altså.
Sagde jeg ikke, at du skulle lade være med at fortælle vidt og bredt om din mistanke?”
Iben har lagt armene over kors.
”Nu ved alle i butikken, at du forsøger at grave mere op om mysteriet...
””Det ved de altså ikke,” protesterer Anne-Maj.
”De ved ikke ret meget.
Kun at jeg har fortalt politiet om min fornemmelse af, at de tre dødsfald hænger sammen.
Jeg har ikke sagt et ord om falskneriet og pengeafpresningen og alt det der.
””Jeg synes, det er en dårlig idé,” fastholder Iben.
”Og nu vil du også alarmere de hovedmistænkte?
””Det tror jeg ikke, de kan kaldes.
Den mand, som Helmer har presset penge af, ham Nielsen ...
Måske ved arvingerne mere om den sag.
Hvis de gør, vil jeg gerne vide det, så jeg kan sende efterforskerne i den rigtige retning.”
”Det er politiets opgave.”
Iben er ved at løbe tør for argumenter - eller også er hun træt af at gentage sig selv.
"Uden mig havde der slet ikke været en efterforskning,” siger Anne-Maj, som ikke er så bange for gentagelser.
”Det er deres egen skyld, når de ikke vil tage mig med på råd.
”Iben ryster på hovedet.
”Bare du passer på dig selv, Mor,” siger hun.
”Vi vil ikke have, at der sker dig noget.”
Det er ikke så tit, Anne-Majs datter giver udtryk for omsorg for hende.
”Jeg passer på,” lover hun og rækker Iben hundesnoren.
”Hvad laver Didi?
””Hun er hos Vigga.”
Iben ser på hende.
”Her til morgen gik det pludselig op for mig, hvor sjældent det sker, at hun er sammen med en veninde,” siger hun.
”1 de seneste måneder har hun altid været alene efter skoletid og i weekenderne, når hun da ikke er sammen med dig eller mig.
Hun taler ikke engang om de andre mere.
Har du ikke lagt mærke til det?
””Nu du siger det.
”Anne-Maj tænker sig om.
”Hun virker måske også lidt stille.
Men jeg tænkte, at det nok bare var præpubertet.
’Det kan det da også godt være, det er.”
Iben klikker snorens karabinhage fast i Mortensens halsbånd og retter sig op igen.
”Men jeg tager altså en snak med hende.
Hvis der er noget i vejen, vil jeg gerne vide det, så jeg kan gøre noget ved det.
”Da de er gået, sætter Anne-Maj opvaskemaskinen i gang, før hun går ud og plukker haveblomster til Feline.
Dybblå akelejer, lysviolet katteurt, knaldlilla lupiner plus lidt grønt.
Hun binder blomsterne til en smuk buket, pakker stilkene ind i et tykt lag drivvåd køkkenrulle og putter hele herligheden i en plastpose.
På vej ud til bilen møder hun Jonas, der vasker vinduer sammen med sin mor, en venlig dame med pagehår og et lidt for dominerende, sort brillestel.
Anne-Maj har mødt hende flere gange, men kan aldrig huske, hvad hun hedder.
”Husker du at vande, Jonas?” spørger Anne-Maj sin nabo.
”Alt det nyplantede skal have en spandfuld hver dag i den her varme.
””De har fået,” svarer Jonas, som står på en stige og tørrer de øverste ruder med et opvredet vaskeskind.
”Ja, det er da ikke din fortjeneste.”
Hans mor skubber til hans ben og ler.
”Jeg gav dem en ordentlig omgang i morges.
Den have er altså ikke drengens spidskompetence.
”Anne-Maj smiler lidt anstrengt.
Tænk, at kvindemennesket kalder en fuldvoksen mand med hus, bil og kuglegrill for '
drengen’.
”Jeg ved ikke, hvad min søn skulle gøre uden dig,” fortsætter moren, som om Jonas ikke kan høre, hvad hun siger.
”Han er noget så hjælpeløs.”
o”Ah, hjælpeløs ville jeg nu ikke kalde ham.
Jeg ved sørme heller ikke, hvad jeg skulle gøre uden ham,” siger Anne-Maj.
Hun ser op på Jonas.
”Jeg er så glad for, at du ordnede den cisterne forleden.
”Manden kravler ned ad stigen og lader vaskeskindet dumpe tilbage i spanden med rent vand.
”Det var ingenting,” siger han, ganske upåvirket af den stupide rivalisering mellem de to kvinder.
Anne-Maj kanter sig ind bag rattet, indstiller gps’en og sætter kursen ud mod rute 21.
Det er mærkeligt,
tænker hun en god times tid senere, hvor eksotisk den østlige del af Nordsjælland virker, når man kommer fra den vestlige.
I fugleflugt er der ikke mange kilometer mellem Nykøbing og Charlottenlund, måske fyrre eller femogfyrre, men mentalt er der en verden til forskel.
Man kan mærke
velstanden rent fysisk.
De store huse, de næsten altid sorte eller hvide biler, de professionelt trimmede haver.
Men-
neskene ser også anderledes ud med deres nonchalante mærkevaretøj og kostbare frisurer, der naturligvis sidder helt, helt naturligt.
Overskuddet er markant større herovre på snart sagt alle parametre.
Anne-Maj parkerer foran Thomas og Feline Bergstrøms villa.
Ligesom husets frue er bygningen klædt så konventionelt, som tænkes kan.
Alt fra den hvide facademaling og de sortglaserede teglsten til de kugleklippede buksbom, det kridhvide perlegrus og det høje, kunstfærdige smedejernsgitter skriger af idéforladt velstand.
Hvorfor udviser folk med penge så sjældent en smule visuelt mod?
Hvor er de mørkegrønne huse, de vilde blomster, tørresnorene med kulørte duge blafrende for vinden?
Anne-Maj ved godt
,at de mere fantasifulde velhavere helt sikkert findes rundtomkring, og at hendes fordomme sikkert skyldes manglende kendskab til rigmandsreservatet nord for København, men hun har dem nu alligevel.
Nå, i det mindste har Bergstrøms ikke noget så Hol-lywood-agtigt som et samtaleanlæg ved en fjernbetjent port,
opdager hun.
Man kan helt selv lukke lågen op og gå ind, og det er præcis, hvad hun gør.
Feline tager imod i selskab med en chokoladefarvet labrador, der logrer begejstret ved udsigten til de ekstra klap og godbidder, et besøg med lidt held kan udløse.
Hans ejer er mere afslappet, end da hun og Anne-Maj sidst mødtes i forbindelse med bodelingen i Kildehusene.
Det føles, som om det er virkelig længe siden; der er sket så meget i mellemtiden.
Feline virker glad for haveblomsterne, og ved synet af husets indre er Anne-Maj ganske tilfreds med sit muntre farvevalg.
Så er der da noget, som kvikker den sterile, grå-beige indretning op.
I stuen sidder Thomas
og Christian.
De rejser sig op og hilser høfligt, omend uden den store entusiasme.
Søndags-dresscoden er åbenbart jeans - klassisk blå til herrerne og sandfarvede til husets frue - samt henholdsvis sorte poloshirts og en hvid top med spaghettistropper.
Anne-Maj føler sig meget spraglet i sin pink-lilla-oran-ge-blomstrede bomuldskjole og de røde sandaler.
Så slutter Christians døtre sig til selskabet.
Fjortenårige Gry har allerede lært sig koden og er helt i hvidt med beigefarvede ballerinasko, mens Ea på tolv stadig er barn nok til at være iført en turkis sommerkjole og matchende klipklapper.
Anne-Maj føler sig ikke længere helt så alene på farve-fronten og hilser med ekstra varme på den yngste.
Der serveres stempelkaffe og hårde, italienske biscotti på terrassen.
Børnene forsvinder straks ned til en bred, hvid hængekøje bagerst i haven, mens labradoren sætter sig forventningsfuld med blikket fast rettet mod kageskålen.
Anne-Maj afleverer sin kopi af vurderingsteamets lister og overslag, og straks fordyber de to brødre sig i spekulationer om det overskud, et salg vil kunne indbringe.
Det virker ikke, som om det falder nogen af dem ind, at man kunne beholde nogle af de smukke malerier eller fine møbelklassikere.
De har høstet, hvad de vil have, og har ud over det pekuniære ingen interesse i, hvad der skal ske med resten.
”Har du valgt en lidt større ting til dig selv?” spørger Feline, da hun er blevet træt af at høre de to menneskelige regneark drøfte sagerne.
”Et af Vips’ smykker, måske?
””Hvis jeg kunne få Malinovsky-billedet fra gæsteværelset, ville jeg være meget glad,” siger Anne-Maj.
"Medmindre det er for meget, altså,” tilføjer hun hurtigt, da hun
ser, at Thomas omgående lader blikket løbe ned over listen med maleriernes anslåede værdi.
”Jeg aner ikke, hvad det er værd.
Jeg synes bare, det er så flot.
”Thomas nikker til Feline, og så er den tilladelse givet, uden at Christian er blevet så meget som strejfet af sin storebrors blik.
Det mærkelige er, at han ikke reagerer på denne ulige beslutningsproces.
Overhovedet.
De to brødre sætter tydeligvis ikke spørgsmålstegn ved farens opfattelse af, hvem af dem der er mest betydningsfuld.
Der er et øjebliks afventende tavshed.
Anne-Maj beslutter sig for at springe lige ud i det: ”Jeg er stødt på noget, som er ret mærkeligt,” siger hun, ”og måske kan I hjælpe mig med at finde ud af, hvad det handler om.
”Thomas læner sig tilbage i havestolen.
”Ja?
”Labradoren sukker opgivende og lægger sig til at sove.
”Da bogeksperten fra Bruun Rasmussen gennemgik jeres fars samling af førsteudgaver, fandt hun noget omme bag de andre bøger ...”
Anne-Maj fortæller for tredje gang den weekend hele historien.
Falskneriets kvalitet, den høje værdi, hvis bogen havde været ægte; Flelmers besked til auktionshuset om, at han selv ville klare problemet, og hans bemærkning i erindringerne om sagen.
”1 kan godt se det, ikke?
”spørger hun de måbende arvinger.
”1 kan godt se, hvor det peger hen, ikke?
”"Nej.”
Det er for en gangs skyld Christian, der reagerer først.
”Det kan jeg faktisk ikke.
Hvor peger det hen?”
Forsigtigt forklarer Anne-Maj sin teori.
Om det besynderlige i, at Helmer stadig havde været i besiddelse af bogen, selv om handlen var gået tilbage.
Om Helmer og Vips’ død, der kunne være forgiftninger.
Om muligheden for, at der kunne være tale om ...
Nå ja, penge-
afpresning.
Om, at denne afpresning måske var motivet til tripelmordet.
Hun tier.
I flere sekunder er der helt, helt stille på terrassen.
Selv de ivrige musvitforældre og de brunstigt fløjtende solsortehanner holder vejret.
Thomas sidder rankt med sit mest uudgrundelige advokatudtryk på.
Feline piller nervøst ved en fold i de sandfarvede jeans.
Christian betragter intenst en trækrone længere nede i haven.
Anne-Maj bryder tavsheden: ”Jeg havde håbet, at I vidste noget mere om det her.
At I måske havde en idé om, hvem denne Nielsen er.
jeg er naturligvis i fuld gang med at grave mere op, men hvis I kunne hjælpe, ville det være ...?
”Stadig intet svar.
Christian tager en småkage og nipper af den.
Smældet, da den knækker, lyder højt i den stillestående luft.
"For I kan godt se det, ikke?
”fortsætter Anne-Maj, efterhånden helt desperat, ”at hvis det virkelig forholder sig, som jeg tror; hvis Helmer virkelig brugte den bog som en form for afpresning af en mand ved navn Nielsen ...
Så er der en stor sandsynlighed for, at vi også har fundet ud af, hvem der myrdede jeres forældre.
”Thomas rejser sig.
”Jeg synes, du skal gå nu, Annemarie,” siger han.
Hans stemme er helt rolig og neutral.
Anne-Maj kommer på benene.
”Det var jo ikke for at fornærme nogen,” siger hun.
”Der er ikke tale om fornærmelse,” siger Thomas.
”Der er tale om ærekrænkelse.
””Jamen ...”
"Gentager du de uhyrligheder i offentlighed, så er det injurier.”
Han angiver med en fejende håndbevægelse ru-
ten væk fra terrassen, ind gennem huset, ud til bilen.
”0g jeg kan forsikre dig om, at det vil du ikke slippe godt fra.”
Alle stirrer på hende: Feline med et ansigt, hvorfra al venlighed er bortvisket, Christian bleg af vrede; de to børn, som nu måbende har sluttet sig til selskabet.
Kun hunden logrer stadig imødekommende.
Anne-Maj forstår, at slaget er tabt.
Mandag den 17. juni
”Sig mig, hvad i alverden tænker du på?”
Ethvert spor af overbærende staveplade-pædagogik er borte fra Krauses stemme.
”Du har fået klar - meget klar! - besked på at holde dig fra efterforskningen, og det første, du gør, er at udbrede dig om dine luftige teorier til Bergstrøms arvinger.
””Har de klaget?
””Ja, det kan jeg edderbankeme forsikre dig om, at de har!
”Krause nærmest sprutter af raseri.
”Jeg fik med nød og næppe forhindret Thomas Bergstrøm i at sagsøge dig for ærekrænkelse.
””Den sag ville han ikke vinde,” siger Anne-Maj.
”Jeg har ikke sagt noget offentligt, så hans ære kan umuligt være krænket.
””Du har sagt det til os.
””Nå ja.
”Anne-Maj tier et øjeblik.
”Okay, det var måske ikke så smart at opsøge dem,” indrømmer hun så.
”Men gjort er gjort.
””Ja, desværre.
”Krause lyder nu mere resigneret end vred.
”Nu må du altså holde dig fra den her sag.
Kan du
ikke se, at du har ødelagt vores muligheder for at få noget som helst ud af Bergstrøms?
””De vidste jo ingenting.
””Det kan du strengt taget ikke vide,” siger han.
”Vi har en spørgeteknik, der nok er lidt mere raffineret end din, og chancen for, at vi får folk til at røbe mere, end de egentlig har lyst til, er noget større, end når en som dig kaster sig ud i det.
”Anne-Maj er tavs.
”Det, du har gjort nu,” fortsætter Krause, ”er at sætte et stort, fedt advarselsskilt op, så de tre arvinger er forberedt på at blive spurgt om præcis det her, når vi mødes med dem én efter én senere i dag.
De kan nå at stemme deres forklaringer af, blive enige om en strategi for at dække over gamle Bergstrøm.
Kan du ikke se det?
””Jo.
””Du har forstyrret lige præcis den del af efterforskningen, som du selv har fået os pudset på.
”Krause fortsætter sin mere og mere patroniserende forelæsning en tid endnu; længe nok til, at Anne-Majs irritation fra i lørdags vender tilbage for fuld kraft.
Forstår manden da ikke, hvor provokerende det er, når man bliver talt til på den måde, tænker hun.
Jeg er tyve år ældre end han, ja, men jeg er sgu da stadig ved mine sansers fulde brug.
Hvorfor tror yngre mennesker altid, at fatteevnen forringes i samme tempo som læsesynet, hørelsen og bindevævet?
Ikke desto mindre gør Krauses argumentation indtryk, og Anne-Maj beslutter at adlyde.
Da de afslutter samtalen, er hun blid som et lam.
Der er bare lige én ting, hun er nødt til at vide.
Hun finder Anders Halls mobilnummer i opkaldslisten, allerede mens hun er på vej ud ad døren,
før hun kan nå at fortryde.
Den forargede talestrøm, der få øjeblikke senere vælter ud af telefonen, er en temmelig nøjagtig repetition af den, hun netop har lagt øre til, men hun lader manden få den taletid, han har brug for.
På et tidspunkt kan hun høre, at han går udenfor.
Vinden drukner forbindelsen i en dyne af knitren.
”Set fra mit helt personlige synspunkt,” slutter Anders sin opsang, ”så er det værste, at din opførsel nær fik mig smidt af sagen, tilbage til mine sommerhusindbrud.”
”Det er jeg ked af.”
Og hun mener det.
”Som om jeg er ansvarlig for, hvad du går og laver,” fortsætter han.
”Jeg har hele tiden bedt dig holde afstand, ikke?
””Jo.
Og det gør jeg også fra nu af.
Jeg holder mig helt væk ...
”Anders opfatter den lille tøven.
”Hvad nu?
””Et spørgsmål.”
Anne-Maj kan høre ham trække vejret hurtigt ind til en bidsk afvisning.
”Bare nysgerrighed.
Jeg lover, at jeg ikke vil bruge det til noget.
”"Altså ...”
”Kun nysgerrighed!
Ama’r!
”Da han stadig tøver, fortsætter hun: ”Det hører til de spørgsmål, jeg selv har overtalt jer til at finde svar på.
”Han sukker.
”Anne-Maj, det nytter ikke, at du ...”
”Jeg bruger det ikke til noget,” lover hun igen.
Han sukker.
”Jeg synes, jeg har hørt dig sige det før.”
"Måske.
Men denne gang holder jeg det.
”Nyt suk.
”Hvad er det så?
”Hun gør sin stemme forretningsmæssig.
”Har I fået den der toksikologiske udredning, I ventede på?
Altså,
ved I, hvilken gift der dræbte dem?
””1 Stanley Hjorts tilfælde, ja.
Hvad Bergstrøms angår, kan vi af gode grunde ikke vide det.
Men endnu en gang: Hold det for dig selv.
Ikke noget med at nævne det i en hyggesnak derhjemme eller i Genbrugsen.
””Nej nej.
”"Stanley blev forgiftet med taxin.
”Før hun kan nå at spørge, fortsætter han: ”Det er det stof, som findes i takstræer.
””Hold da op.
Jeg vidste godt, at taks er giftig, men jeg troede, det mest var heste, der døde af det ... Tænk, er det virkelig så farligt for mennesker?
”"Jeg ved ikke så meget om det, men retskemikeren har lavet en note om, at dosis var så høj, at Stanley Hjort enten må have ædt en hel bunke frø eller også har fået et destillat af giften, altså en menneskeskabt koncentration.
”"Hold da op,” gentager hun.
"Retskemikeren kommer her midt på dagen og giver Krause flere detaljer om, hvor meget eller hvor lidt grej der behøves for at udvinde det rene giftstof.
”Med ét var den knitrende støj væk.
Anders var gået indendørs.
”Jeg er nødt til at slutte nu,” siger han.
I baggrunden kan Anne-Maj høre en gennemtrængende hvæsen, afsluttet med en karakteristisk brummen.
Hun genkender straks lyden af en bestemt cappuccinomaskine.
”Du er lige her, ikke?” siger hun.
”Her i Nykøbing?
Oppe i Lokalkompagniet?
”Anders ler.
”Bustedsiger han.
"Signe og jeg ville lige mødes til en hurtig kop te, inden vi skal videre med dagens program.
”"Signe?
Har hun lyttet til alt det, du har sagt?
”"Nej da.”
Men man kan høre på hans stemme, at Signe nu er inden for hørevidde.
"Jeg må løbe nu, Mor.
Vi snakkes ved.
”Mor?
Ha.
Anne-Maj lægger mobilen til opladning.
Hun går ud i haven med sin bærbare computer og et glas iskoldt vand; sætter sig i skyggen, hvor Mortensen i forvejen har smidt sig.
Klokken er kun halv elleve, men temperaturen er allerede oppe på et niveau, hvor hunde og fuldmodne damer finder det svært at være til.
"Vi dropper formiddagsturen, skat,” siger hun til hunden, der kvitterer med et dovent halesvirp.
"Så må vi tage en lang tur i aften, ikke?
”Endnu et svirp.
Så går den lille hund atter i koma.
Hun skal møde i butikken om halvanden time og er allerede udmattet ved tanken om den hede tur op gennem Algade.
Mest af alt har hun lyst til at tage en lur, før hun skal af sted, men der er lige én ting, hun må have tjekket for at få stillet sin nysgerrighed.
I søgefeltet taster hun ’taxin symptom’, og en lang række resultater viser sig.
Hun læser lidt hist, lidt pist.
Finder ud af, at giften kan udvindes af stort set alle dele af takstræet - bark, nåle, ved - og i så fald er op mod et par timer om at virke dræbende, mens den gift, der udvindes fra frøene, som sidder inde i de i øvrigt uskadelige røde bær, kan slå ihjel inden for en halv time.
Jaså.
Det er godt nok et potent stof, det her, og dets koncentration er højest i vintermånederne.
Anne-Maj scroller videre og finder en liste over symptomerne.
Hun er lettet over, at de ikke er så væmmelige, som hun havde frygtet.
Ingen kramper, ingen smerter.
Faktisk står der, at man i mange tilfælde slet ikke vil opdage, at man er blevet forgiftet: Patienten
føler sig bare kold og træt og falder i søvn uden at vågne igen.
Det lyder jo ret fredsommeligt.
Et andet sted står der ganske vist også noget om diarré og opkastninger, og i hvert fald det sidste passer jo udmærket med Stanleys lig, men Anne-Maj får overbevist sig selv om, at Vips ikke oplevede nogen af delene.
Hun er bare sovet ind, siger hun til sig selv.
Lige så stille sovet ind.
Onsdag den 19. til torsdag den 20. juni
Den nat er Anne-Maj urolig for at være alene hjemme.
Det er ikke en følelse, der plejer at plage hende; hun har boet alene i langt størstedelen af sit liv og meget sjældent været utryg ved det.
Kun i de korte perioder, hvor hun har været slået omkuld af en influenza eller en halsbetændelse, har det føltes om ikke direkte ubehageligt, så i hvert fald upraktisk.
I de tilfælde har det været et held, at hendes datter bor så tæt på.
Iben går, når hendes mor med lange mellemrum er syg, tur med Mortensen, køber ind, lufter ud.
Men da tusmørket her til aften melder sin ankomst, sniger angsten sig ind på Anne-Maj.
Hun tjekker flere gange, om døren er låst, tænder lys i alle rum, dropper godnatturen med Mortensen og sender ham i stedet ud i haven.
Mens han snuser rundt derude og får ordnet, hvad der skal ordnes, står Anne-Maj vagt og holder øje med, at ingen sniger sig ind.
Bagefter låser hun havedøren omhyggeligt.
Hun går stueetagen efter en sidste gang, før hun stiger op ad trappen og derpå undersøger alle rum på overetagen.
Bag døre, i skabe, selv under sengen.
Da hun er hundrede procent sikker på, at hun er alene, står hun lidt og betragter det halvcirkelformede vindue, som står på klem.
Sandsynligheden for, at nogen skal klatre op på taget og ind til hende i nattens løb, er minimal, men hun har det ikke godt med tanken.
Med et suk lukker hun vinduet, trækker gardinet for og indstiller sig på en nat, hvor hun vil vågne igen og igen, badet i sved.
Det er først, da hun lidt efter ligger i sin seng, at det går op for hende, hvor den ukarakteristiske frygt stammer fra.
Den er jo blevet hamret ind i hovedet på hende: af Iben, af Krause, af Anders Hall.
De har hver især understreget, at Anne-Majs indblanding i drabssagen ikke bare er ødelæggende for efterforskningen, men også kan gå hen og blive farlig for hende selv.
Og nu har hun vist sine kort til de tre hovedmistænkte.
Tænk, hvis en af dem kommer for at forhindre hende i at arbejde videre med sin teori.
Men hvem af dem ville det i givet fald være? tænker Anne-Maj og lægger sig lidt bedre til rette.
Hun forventer, at hun vil få svært ved at falde i søvn, og hun tør ikke gå nedenunder, så længe det er mørkt, så hun har beredt sig til natten med en karaffel vand og en rulle kiks.
Hun vender og drejer spørgsmålet i hovedet.
Umiddelbart er det Thomas Bergstrøm, hun har mest mistanke til.
Hun har ikke svært ved at forestille sig den mand dræbe nogen, der blokerer hans vej til en betragtelig arv ...
Men det kan naturligvis også være alt det med den forfalskede bog, der spøger.
Hvis Thomas kendte til dens eksistens og vidste alt om pengeafpresningen, og Vips så i et anfald af samfundssind insisterede på at fortælle det hele til myndighederne, kunne han måske godt have fundet på at bremse hende ...
Men Stanley?
Hvad havde han i så
fald med det hele at gøre?
Anne-Maj ved ikke engang, om den handicappede mand har mødt Bergstrøm-arvingerne, men det er da meget muligt...
Drabsmetoden taler imidlertid imod Thomas.
Hvis Anne-Maj skal gætte, ville han være den type, der kvæler sine ofre.
Eller tæver dem ihjel.
I hvert fald en metode, hvor han bruger sine bare næver.
Han er meget fysisk; virker egentlig, som om han godt kan være ret brutal, nu hun tænker over det.
Det kan selvfølgelig bare være Anne-Majs personlige antipati imod ham, der får hende til at anbringe ham i toppen af sin liste - men havde søde Anders Hall ikke netop sagt, at hendes intuition er usædvanligt god?
Hun nikker for sig selv.
Det havde han.
Og hendes intuition siger hende lige nu, at Thomas Bergstrøm udmærket ville være i stand til at begå en hel række mord.
Måske skyldes den i Anne-Majs øjne ret atypiske mordmetode, at han begik forbrydelsen i samarbejde med sin kone?
Ingen tvivl om, at Feline har en stærk interesse i at komme til penge.
Hvis hun kan redde sin elskede interiørforretning, vil hendes verden straks se lysere ud.
Desuden virker det ikke, som om hun ligefrem var tæt knyttet til sine svigerforældre - og er der ikke også noget om, at gift er kvinders foretrukne mordvåben?
Christian Bergstrøm er Anne-Maj mere usikker på.
Han virker ikke som en morder, synes hun.
Han er for blid, for veg.
Men det kan naturligvis snyde, den slags.
Hun har hørt om mange forbrydere, der på overfladen virker som venlige, hjælpsomme mennesker - om ikke andet så i kriminalromanerne.
Motiv har manden vel, fuldstændig som de to andre.
Hun ved af gode grunde ikke, om Christian stadig skylder penge, efter at hans re-
staurant kuldsejlede, men det er da absolut en mulighed, politiet burde undersøge.
Måske er han nødt til at betale gælden ud, før han ser sig i stand til at flytte tilbage til det høje huslejeniveau i København og dermed se sine døtre lidt oftere.
Problemet med både Thomas, Feline og Christian er imidlertid deres alibier.
Anne-Maj har ikke haft mulighed for at tjekke dem, så hun har kun deres eget ord for, hvor de befandt sig den aften, da Vips blev slået ihjel.
Hun får na;ppe heller mulighed for at spørge dem ud om, hvor de befandt sig, da Stanley døde.
Og hvem ved?
Det kan jo være, de alle tre er sammensvorne, tænker hun nu og sætter sig op i sengen.
Når hver og én har helt kontante fordele af i hvert fald de to første drab ...
De kan sagtens dække over hinanden, give hinanden alibier.
Anne-Maj drikker en tår vand.
På den anden side ...
Hun sætter glasset fra sig.
Måske har morderen overhovedet ikke haft nødig at være til stede.
En af fordelene ved gift er jo netop, at den kan indtages, mens gerningsmanden befinder sig et helt andet sted.
Vips,
for eksempel, kan udmærket have fået giften sprøjtet ind i en gelékapsel med fiskeolie eller et andet flydende kosttilskud.
Hvis sådan én ligger i en doseringsæske med et rum for hver ugedag,
er det en smal sag at vælge kapslen for en dag, hvor man ved, man har et alibi, og bytte den ud med en præpareret i et ubevogtet øjeblik.
Offeret vil ikke bemærke en grim smag, hvis giften befinder sig inde i en kapsel, som bliver slugt hel ...
Anne-Maj ville ønske, at hun kendte den nødvendige mængde koncentreret taxin og vidste, hvor meget den rent fysisk fylder.
Er det muligt at injicere den rette dosis i
en gelatinebeholder, der i forvejen er fuld af væske, eller er man nødt til først at suge noget af fiskeolien ud?
Vil det lille hul efter kanylen lukke af sig selv, eller springer kapslen læk?
Kan den i så fald lappes med noget?
Klar lim?
En minimal klat opblødt husblas?
Åh, hvor er det ærgerligt, at hun har lovet ikke at stille flere spørgsmål til politiet og de teknikere, etaten råder over.
Hun har allerede en hel liste, og den snurrer og snurrer rundt i hovedet på hende.
Det er også ærgerligt, at hun ikke har Iben ved hånden.
Men man ringer altså ikke til andre mennesker midt om natten for at vende en idé med dem.
Ikke engang sin nærmeste familie ... I det samme hører Anne-Maj en bil standse lige ud for huset.
Aftegnet mod gardinet ser hun et øjeblik den halvcirkelformede vinduesrammes silhuet.
Så slukkes lygterne.
Der går flere minutter, før bildøren smækkes.
Hvad har chaufføren brugt al den tid på?
Ladet en revolver?
Hvæsset en kniv?
Taget handsker på og fundet et snoet silkereb frem?
Silkereb?
Hvor kom det lige fra?
Det går op for Anne-Maj, at alle disse indre billeder stammer fra forsiderne på hendes ungdoms Agatha Christie-krimier.
De var altid forsynet med et dramatisk motiv i sort-hvid: en pistol, en kniv, et reb, en blodig lysestage, en væltet giftflaske.
Hun prøver at le ad sig selv og sin løbske fantasi, men uroen bliver siddende i hende.
Hun står ud af sengen og lister hen til vinduet.
Linder på gardinet.
Det er en hvid bil, der holder dernede, og scenariet virker ikke just faretruende: En mand står ved siden af bilen, bøjer sig frem og kysser en kvinde ind gennem den åbne siderude.
Så retter han sig op, bilen starter igen og ruller ud fra fortovskanten.
Manden er
Jonas, opdager Anne-Maj nu.
Han står lidt og ser efter den hvide bil.
Så går han hen mod sit hus og forsvinder ud af synsvidde.
Pyh.
Helt udmattet af det pludselige adrenalinsus sætter hun sig tilbage på sengekanten.
Knaser resten af kiksene, skyller efter med vand.
Gider ikke børste tænder en gang til.
Nu må hun simpelthen holde op.
Der er ikke noget at være bange for.
Selvfølgelig kommer der ikke nogen og slår hende ihjel.
Anne-Maj forsøger at læse lidt i den roman, hun er i gang med, men den fænger ikke rigtig.
Hun rejser sig på albuen, tjekker den stabel bøger, der ligger på natbordet og venter på at blive læst; efter at hun er begyndt at arbejde i Genbrugsen, mangler hun aldrig læsestof.
Under en moppedreng af en slægtsroman ligger der en mindre, uanselig bog.
Anne-Maj sætter sig op, løfter murstensromanen væk og opdager, at det tynde bind er Vips’ notesbog - den med menuerne.
Den havde hun fuldstændig glemt.
Hun bladrer lidt i den, fascineret af Vips’ omhu: ’Keld og Anni + Holger og Bisse, 20.5.08:
Asparges med parmesan, søtunge i fad, chokoladesymfoni’.
Hvad det så end er for noget, tænker Anne-Maj og slår ned på en anden side: ’
Præstens + Søren og Hanne, 22.8.10: Tomatsalat, oksefilet med kantareller, creme brulée’.
Mmm, det lyder godt.
Vips har åbenbart ikke være helt uden evner i et køkken.
Hun bladrer videre; det er god underholdning for et madøre, det her.
Thomas og Feline er nævnt regelmæssigt med et par måneders mellemrum, mens Christian kun optræder en gang eller to om året.
Til gengæld gør Vips sig tydeligvis ekstra umage, når hendes kokkesøn omsider er blandt gæsterne.
Indviklede retter, ofte med kostbare
ingredienser; hummer thermidor, bouillabaisse, confit de canard.
Tidkrævende desserter i massevis.
Ingen tvivl om, fra hvem Christian har fået sin interesse for mad.
Med ét standser Anne-Maj
ved et navn, hun kender
.I lighed med de andre sider er her kun et fornavn: ’Valborg,, 5.1.19.
:Skaldyrsymfoni - hvad er det med Vips og de symfonier?
- ost og kiks’.
Kan det være vores Valborg? tænker Anne-Maj.
Hvordan har jeg dog kunnet undgå at opfange, at Valborg kendte Vips og Helmer privat?
Hun ser på datoen, regner efter.
Faktisk, tænker hun, er det måske ikke så underligt, at de spiste middag sammen lige på det tidspunkt.
Det var vel omtrent der, Helmer var blevet for svækket til at have det administrative ansvar for butikken, og Valborg måtte tage over.
Måske var det en form for overdragelsesmøde, funderer Anne-Maj.
Hun ærgrer sig over, at hun i så høje toner har lovet at holde sig fra sagen.
Hvor ville hun give meget for at kunne spørge Valborg lidt ud om privatlivet i den smukke villa.
Gad vide, hvor godt hun og Bergstrøms egentlig kendte hinanden?
Måske ved Valborg mere om deres omgangskreds og forholdet til de to sønner og svigerdatteren?
Hvor længe har de plejet omgang?
Anne-Maj begynder forfra på bogens menu-del, går alle gæster ved alle middage igennem, leder efter Valborg, men uden held.
Femte januar er første gang, hun optræder i bogen.
Så er der nok bare tale om et overdragelsesmøde.
Anne-Maj bladrer videre, kommer ud af vinteren, passerer den dag, hvor Helmer døde - ikke at der står noget om det, men hun kan sagtens huske bisættelsen midt i marts.
Bergstrøms middagsselskaber er blevet færre gennem de senere år, noterer Anne-Maj sig.
Nogle af vennerne er vel
døde, andre for gamle til at transportere sig selv rundt til diverse festivitas.
I takt med at antallet af middage daler, gør retternes standard det også.
De bliver mere og mere enkle, og det sker jævnligt, at Vips serverer det samme to gange for det samme menneske.
Det praktiske formål med menudagbogen er med andre ord så godt som væk, men den gamle dame noterer stadig trofast, sikkert af gammel vane.
Med ét stopper Anne-Maj op.
Der står Valborg minsandten igen: ’Valborg, 28.3.19: Krebinetter, After Eight’.
For næsten tre måneder siden; blot et par uger før Vips’ død.
Mærkeligt, at Valborg ikke har sagt noget om det, tænker Anne-Maj.
På den anden side ...
Hun har heller aldrig fortalt om sine samtaler med Stanleys støttepædagog.
Meget kan man sige om Borgmesterin-den - og det gør de da også alle sammen, fnisende som skolepiger - men nogen sladdertaske er hun bestemt ikke.
Hvis det er Valborg, der har hjulpet Vips med at finde hoved og hale på alle de praktiske ting med netbank og forsikringer og den slags, så ville hun aldrig udbrede sig om det til de andre frivillige.
Hun er typen, der formår at hjælpe i al diskretion uden absolut at skulle have omgivelsernes bifald.
Anne-Maj ville ønske, at hun kunne trække på Valborgs viden om livet i Kildehusene.
Løftet til Anders Hall er direkte frustrerende, men naturligvis holder hun det, formaner hun sig selv ...
Selvfølgelig gør hun det...
Det er med denne tanke i baghovedet, Anne-Maj omsider falder i søvn.
Det er blevet næsten lyst udenfor, solsorten er i fuld gang, og i det fjerne kan man ane lyden af en fritidsfiskers påhængsmotor.
Hun oplever ingen
af delene, snorker bare stilfærdigt med læsebrillerne på næsen og den marmorerede notesbog hvilende på maven.
Hun vågner først, da hendes mobil giver lyd fra sig.
En sms fra Valborg.
Anne-Maj bliver helt forskrækket, da hun ser, hvad klokken er - over ti - og har straks dårlig samvittighed over for Mortensen, der imidlertid ligger og snuer på ryggen uden at se ud til at lide nød.
”Kom, gamle dreng,” siger hun og stikker fødderne i hjemmeskoene, ”du skal ud at tisse.
”Hunden kommer fluks på benene, og sammen bevæger de sig adstadigt ned ad trappen.
Mortensen, fordi hans korte ben forhindrer ham i at forcere trinene i den raketfart, han ellers ynder at skyde, og Anne-Maj, fordi hendes knæ her til morgen værker så meget, at hun må tage ét trin ad gangen.
Det går over i løbet af dagen, trøster hun sig selv og slår havedøren på vid gab, så Mortensen kan gå ud og ind, som han vil.
Det er først, da hun har hældt foder op i hundeskålen og taget et par smertestillende piller, at hun kommer i tanker om tekstbeskeden.
Heldigvis har hun haft åndsnærværelse nok til at tage telefonen med ned, men læsebrillerne har hun glemt deroppe.
Anne-Maj holder mobilen ud i strakt arm, mens hun med besvær tyder de tågede pletter, som gør det ud for bogstaver.
’Kan du komme i dag?
Tre sygemeldinger!
Vi er kun Kylle og mig.
Vh Valborg.’
’Sekvfølgelg
,’ taster Anne-Maj
nærmest i blinde.
’Vo ses.
’Da pillerne virker, går hun en tur med Mortensen.
Ned forbi stationen, op over parkeringspladsen bag teatret, gennem smøgen til gågaden.
Da de kommer hjem, må hun straks af sted igen, hvis hun skal nå i Genbrugsen inden klokken tolv.
”Nu må du passe på huset, skat.
”Hun
overrækker hunden en lækkerbisken.
"Dygtig!
”Mortensen ser på hende, som om hun er åndssvag.
Så trasker han ind i stuen med sin tørrede oksehudsdims.
Der er ganske rigtigt travlt i butikken, opdager An-ne-Maj et kvarter senere, da hun er nået frem.
At overtage Stanleys opgaver kræver i forvejen en ekstra indsats af alle.
Især de yngre og mest rørige som Lis, Ruth og Anne-Maj står for mange ture til tøjcontainere og genbrugsplads samt ud til folk, der gerne vil donere ting, men ikke selv råder over et transportmiddel.
Det gør, at der er blevet færre hænder til arbejdet i selve butikken, og der skal jo stadig stryges og repareres, stadig passes kunder og kasse, stadig gøres rent.
Valborg bruger efterhånden det meste af sin tid i selve butikken.
De andre frivillige giver simpelthen et ekstra nap inden for hinandens ansvarsområder.
Der er ikke nogen, som har reageret på efterlysningen af nye frivillige.
Situationen er uholdbar, det er klart for alle.
Og når der så er hele tre, som pludselig er ramt af en mavevirus ... Anne-Maj kan godt forstå, at hun er blevet bedt om at snuppe en ekstra vagt.
Torsdag den 20. juni
”Jeg har fundet en lille menu-dagbog, som Vips efterlod sig,” siger Anne-Maj, da hun og Kylle og Valborg efter lukketid sidder i frokoststuen og nyder en Fernet Branca efter at have fordelt morgendagens opgaver.
Intet tyder på, at resten af staben vil være på højkant igen inden for det nærmeste døgn.
”Menu-dagbog?” siger Kylle forvirret.
”En dagbog fra Meny?”
Hendes lyseblå øjenskygge er tværet skævt ud over det venstre øjenlåg, men ingen kan nænne at sige det til hende.
Lige nu er hun bleg af træthed.
Det er vi vel for den sags skyld alle sammen, erkender Anne-Maj.
Der er jo for pokker en grund til, at vi er gået på pension.
Selv en frivillig-tjans er lige i overkanten i vores alder, når den udvikler sig til noget, der ligner et regulært deltidsjob.
Får vi ikke snart nogle ekstra hænder i butikken, vil situationen blive kritisk.
Folk vil falde fra én efter én; ikke fordi vi ikke vil mere, men fordi vi ikke kan.
"Nej.” Anne-Maj smiler.
”Det er en lille bog, hvor man noterer, hvem man har haft på besøg, og hvad man
serverede for dem.
På den måde undgår man at fodre gæsterne af med det samme hver gang.
””Jeg kan da godt huske, hvad folk har fået at spise hos mig,” siger Kylle irritabelt.
"Hvor svært kan det være?”
Hun vifter sig med en pizzareklame, så duften af hendes tunge parfume spredes ud i resten af lokalet.
Det er tydeligvis ikke faldet Kylle ind, at der er forskel på et velhavende advokatpar med hyppige middagsselskaber for en stor omgangskreds og mange forretningsforbindelser - og så en pensioneret dagplejemor, der vel sjældent har andre end den nærmeste familie og måske naboerne til spisning.
Heller ikke det gør Anne-Maj hende opmærksom på.
De er begge ved at omkomme af varme.
Ingen grund til også at sidde her og småskændes.
”Det lyder da som en fremragende idé,” siger Valborg.
"Hvorfor har jeg aldrig tænkt på det?
Da min mand var borgmester ...”, og så følger den sædvanlige smøre om, hvor betydningsfuld og vellidt han havde været i deres midtsjællandske købstad, de hyppige middage hun i sin tid har afholdt, og hvor mange mennesker hun har skullet holde rede på.
Lis og Anne-Maj tør ikke se på hinanden.
Efter at de har fundet ud af, at det med borgmesteren efter alt at dømme er løgn, har de været varsomme med dette emne.
”Det havde helt sikkert været en god idé for sådan en somi dig,” siger Anne-Maj.
”Og jeg kunne såmænd også bruge en.
”Kylle ser stadig mellemfornøjet ud.
”Har du læst hele bogen igennem?” spørger Valborg.
”Ja.
””Så må du være stødt på mit navn et par gange.
””To, faktisk,” svarer Anne-Maj.
"Sidste gang var ganske kort tid, før Vips døde.
”Valborg nikker.
”Det var det.
””Og første gang var, da Helmer levede.
””Jeg skulle jo overtage ansvaret for butikken og kontakten til hovedkontoret, da han blev syg, så vi syntes, det var smartest at mødes, så jeg kunne blive sat ind i sagerne.”
”Og anden gang?
””Bare hygge.
”Da det ikke virker, som om Valborg har tænkt sig at uddybe, kaster Anne-Maj selv sin teori på bordet: ”Du hjalp vel Vips med alt det papirarbejde, hun var så usikker på, gætter jeg?
Efter Helmers død ...” tilføjer hun, da Valborg ikke svarer.
”Hun fortalte mig, at alt det med netbank og NemID og diverse myndigheder var ved at tage pippet fra hende, men at der var én, der havde lovet at hjælpe hende ...
””Det er sandt,” svarer Valborg.
"Sønnerne var ikke til meget nytte, fortalte Vips.
De forklarede bare det hele lynhurtigt og drog så hjem igen uden at sikre sig, at hun havde forstået det.
””Jeg kan lige forestille mig det.
”Anne-Maj rækker ud efter køkkenrullen og tørrer sveden af ansigtet.
Hvis ikke hun snart får noget luft, falder hun om.
Valborg er besynderligt upåvirket af heden.
”Har du mødt dem, sønnerne?” spørger hun.
”Til de to bisættelser hilste jeg lige på dem, og jeg har mødt dem igen et par gange ude i Kildehusene.”
Ingen grund til at fortælle om det katastrofale besøg i Charlot-tenlund-villaen.
”De bad mig se på Helmers bogsamling; om der var noget, butikken kunne være interesseret i.”
”Og var der så det?
””Der var en del, ja ...
Jeg regner med at hente bøgerne i næste uge.
””Han er en flot fyr, den ældste,” indskyder Kylle, som stadig sidder og vifter sig.
”Mørk og mandig på sådan en ...
maskulin måde.”
Mandig på en maskulin måde?
Anne-Maj og Valborg veksler et blik.
"Kender du dem, Valborg?”
Anne-Maj går over og smækker bagdøren på vid gab, så den lunkne luft dovent kan slæbe sig ind.
"Altså mere end bare fra de to bisættelser?
””Næh ...”
Valborg tøver.
”Men vi talte længe sammen ved gravøllet efter Helmers.
””Hvad er dit indtryk af dem?”
Anne-Maj har opgivet ethvert forsøg på ikke at virke nysgerrig.
”Jeg tror ...”
Valborg kaster et blik over på Kylle, der nu har lagt pizzareklamen fra sig og i stedet piller ved sine negle, hvorfra en højrød lak er begyndte at skalle i store flager.
"Måske skal vi tage den en anden gang," siger hun.
"Jeg har lige nogle ting, jeg skal ordne ... og Kylle?”
Den anden ser op.
"Har du brug for et lift hjem?
Jeg er sikker på, at Anne-Maj gerne vil køre dig i Det Blå Lyn.
”Altid så emsig på andres vegne, når Anne-Maj at tænke, før det går op for hende, at Borgmesterinden bare vil skaffe sig af med en notorisk sladdervorn tilhører på en pæn måde, før hun fortæller Anne-Maj om det Bergstrømske privatliv.
Diskret som altid.
Kylle afslår heldigvis tilbud-det.
Hun har jo sin cykel, siger hun.
Hun står lidt i den åbne dør, før hun vender sig om og siger farvel.
”Vi ses til begravelsen i morgen,” siger hun i et opgivende tonefald, der overhovedet ikke ligner hende.
Bare hun ikke også er ved at blive syg, tænker Anne-Maj.
Valborg vender sig mod hende.
”Jeg hader sladder,” siger hun.
”Så jeg synes, det er bedst, at vi tager den på tomandshånd.
”"Tager hvad?
”Der er faktisk noget, jeg gerne vil fortælle dig.
Noget om Thomas Bergstrøm.
Jeg havde tænkt på at gå til politiet med det, men ...
Jeg ved ikke.
Det er måske ingenting ...”
”Ja?
””Det er bare ...” Valborgs blik flyver over mod den stribede mulepose, hvorfra en bunke papirer stikker frem.
”Jeg har faktisk en del, jeg er nødt til at tage mig af her i dag.
Der er et par regninger, som skal betales, og jeg skal tage stilling til et tilbud fra en blikkenslager.
”Hvis det her havde været en krimi, ville Valborg blive myrdet meget snart, inden hun kunne nå at betro sig til nogen, tænker Anne-Maj, men den slags sker næppe i det virkelige liv.
”Vi tager det bare en anden gang,” siger hun lidt slukøret.
Nu var det ellers lige så tæt på.
”Hvad med, at du kom hjem til en drink hos mig ved ottetiden?”
Valborg smiler.
”Bare en times tid eller så?
Vi kan sidde på terrassen og dele en flaske kold hvidvin.
Trænger vi ikke til det?
”Anne-Maj ser forbløffet på hende.
Ingen herinde har været inviteret hjem til Valborg, og hvis hun så oven i hatten kan fortælle noget mere om den usympatiske advokat ... Anne-Maj prøver ihærdigt at skjule, at hun er beæret - og ved at sprænges af nysgerrighed.
”Meget gerne,” siger hun, så roligt hun kan.
”Det er bare ...
Må jeg tage min hund med?
Han har siddet alene hele eftermiddagen.
Jeg kan ikke lide bare at gå hjem og spise og så gå med det samme igen.
”"Mortensen er altid velkommen.
£Klokken halv otte begiver Anne-Maj sig af sted.
Hun overvejer at tage bilen, men vejret er så dejligt, og turen op i byens nordligste del er faktisk rigtig rar.
Desuden vil både Mortensen og hun selv få lidt motion på den måde.
Der er vel halvanden kilometer derop, sjusser hun.
En god halv time i Hr.-og-fru-Mortensen-tempo.
De tøfler roligt af sted i sommeraftenen.
Temperaturen er behagelig nu, men Anne-Maj har alligevel stukket en tynd bomuldscardigan ned i sin rummelige skuldertaske.
Man kan aldrig vide, om det er blevet køligt, når hun skal hjem igen.
I så fald får hun brug for den.
Hun har også haft åndsnærværelse nok til at snuppe en æske blommer i madeira fra slikskabet, så hun dog ikke kommer tomhændet.
”Kom nu, gamle dreng,” siger hun til hunden, der er usædvanligt optaget af at gennemsnuse en ganske særlig græstot.
”Så, nok med det.
”Anne-Maj rykker i snoren, og omsider letter Mortensen ben og skraber bagud et par gange.
De skyder genvej over kirkegården, der er stort set mennesketom på denne tid af døgnet.
Anne-Maj snuser ind og mærker duften af nyslået græs.
Ah, den duft.
Hun går forbi grav efter grav.
Nogle er tydeligvis professionelt passet af en graver med forkærlighed for gråblå granitskærver og stedsegrønt, andre har et mere personligt præg med stauder og småbuske, mens nogle få er skæmmet af ukrudt og visne blomster.
Anne-Maj elsker kirkegårde, som næsten
altid er interessante for en haveelsker.
Ikke bare de enkelte grave, men også selve anlægget.
Alleerne, de brede og smalle stier og små buskadser.
Hun vandrer af sted med alle antennerne slået ud.
Her er dejligt.
Luften synes køligere end i resten af den solvarme by.
Med ét står hun foran en høj hæk lige ved kirkegårdens nordlige udgang.
Den er omhyggeligt skåret i facon, og dens tætklippede massiv fungerer som en uigennemtrængelig mur.
En taks.
Hvor mange gange er Anne-Maj gået forbi den uden at lægge mærke til den?
Stedsegrønne buske har ikke hendes store interesse.
Hun synes gennemgående, de er dystre og glædesløse.
Men nu, med sin nye viden om giftstoffet taxin i baghovedet, betragter hun hækken med en vis interesse.
Hun trykker en nål over med en negl og mærker den skarpt krydrede duft.
Tænk, at den er så livsfarlig.
Tænk, at man vil have den stående i så mange offentlige anlæg.
Og tænk, at mange mennesker har dem i deres haver og lader hunde og børn boltre sig omkring dem.
Lige nu er der ingen bær på, men fra gårsdagens netsøgning ved hun, at sæsonen strækker sig over flere måneder, fra september til januar.
I al den tid sidder de fristende,
knaldrøde bær der.
De smager ikke umiddelbart af noget; deres frugtkød er heller ikke giftigt i sig selv.
Et barn ville sagtens kunne sætte nogle stykker til livs uden at ane uråd.
Men inde i hvert enkelt bær sidder den allermest giftige del af planten: frøet.
Når først det kommer ned i maven og nedbrydes, så er den gal.
Sluger man bare nogle få bær, er man i livsfare.
Torsdag den 20. juni
Anne-Maj står uden for et parcelhus fra halvfjerdserne i såkaldt brunflammede sten.
Ved den mørkbejdsede hoveddør er der to ringeklokker: En bærer ordene '
Familien Bøgh’, en anden navnet ’Von Schilling’.
Et tofamilieshus?
Det ligner det ellers ikke, tænker Anne-Maj og trykker på den nederste knap.
Få øjeblikke senere åbnes en dør i husets fjerneste ende.
”Kom herom,” råber Valborg, der har stukket hovedet ud.
”Det er den her dør, der er min.
”Hun smiler, da Anne-Maj er kommet derned.
”Så ved du det til næste gang,” siger hun og viser sin gæst ind.
Det er virkelig sært, det her, tænker Anne-Maj, da de går gennem stuen ud mod en lille, lukket terrasse.
Valborg, selveste Borgmesterinden, bor tydeligvis til leje i et par værelser med et diminutivt køkken.
Skal man gætte, er denne del af villaen oprindelig ment som bolig for en teenager eller en au pair, ikke som residens for en ældre dame, der har levet et langt liv som fremtrædende borger i en nydelig købstad.
Hvis det da er det, hun har.
Bortset fra det,
så er her skam hyggeligt nok.
Antikke møbler i mørke træsorter, indbundne værker i reolen,
grønne planter og en tilpas mængde nips - nok til at hygge; ikke så meget, at det roder.
Valborg er gået i forvejen ud på terrassen, som hun tydeligvis har for sig selv.
Et lavt raftehegn omgiver de cirka ti kvadratmeter fliser og er næsten dækket af slyngplanter.
Valborg serverer betænksomt en skål vand for Mortensen, som nærmest inhalerer de kølige dråber.
På bordet står der en flaske hvidvin og to glas samt en asiet med oliven på en stabel lyserøde cocktailservietter.
Ved siden af den lille opdækning stiller Anne-Maj æsken med chokolader.
”Hvor er her skønt,” siger hun.
"Fredeligt.
”De konverserer høfligt en stund.
Om Valborgs beslutning om at flytte fra hjembyen, da hendes mand døde; hvor glad hun er for sin lille, private oase her i det stilfærdige villakvarter.
Anne-Maj spørger ikke, hvordan sådan en fin dame er endt i et par lejede værelser; hvorfor Valborg ikke har købt sig et lille rækkehus eller en ejerlejlighed.
Der er trods alt grænser for, hvor nyfigen man har lov til at være, og Anne-Maj vil nødig komme til at røbe sin og de andre damers mistanke om, at borgmesterindetitlen er ren fiktion.
”Nå, jeg lovede at fortælle dig om Thomas og Feline Bergstrøm,” siger Valborg, da smalltalken har varet længe nok.
”Det er selvfølgelig ikke alt, jeg ved om dem, men noget har jeg da fået at vide af Vips.
”Anne-Maj sætter glasset fra sig og skifter stilling.
Hun skal tisse, opdager hun, men vil ikke risikere at bryde Valborgs koncentration.
”Hans advokatfirma,” fortsætter hendes værtinde, ”er i overhængende fare for at gå nedenom og hjem.
””Hvad?
Er du sikker?”
De indre billeder flakser gennem Anne-Majs hjerne: den prangende villa, den hvide
firhjulstrækker, Felines designer-guldsmykker.
”Det har han ikke sagt et ord om.
””Jeg ved selvfølgelig ikke,” siger Valborg, ”om det stadig er sådan fat.
Forældrenes død kan jo have vendt op og ned på det hele, men for et par måneder siden var han i hvert fald på spanden, som man siger.”
Hun fisker en oliven op af skålen og kigger på Anne-Maj.
”Jeg bryder mig altså ikke om at sladre,” siger hun, ”men hvis det nu er noget, du synes, jeg bør gå til politiet med.
Eller måske du selv har lyst til at bringe det videre ...”
Hun putter den grønne oliven i munden.
”Jeg kan godt fortælle dem det.
Men kun hvis det er relevant,” svarer Anne-Maj med en dydsiret mine.
”Og jeg kunne ikke drømme om at sige det til andre end politiet.
””Godt så.”
Valborg dupper sig om munden med en af servietterne.
”Du ved måske, at Thomas Bergstrøms advokatfirma er specialiseret i corporate law, altså sådan noget med virksomhedsfusioner og opkøb af ejendomme og aktiehandler og den slags.”
Da Anne-Maj nikker, fortsætter hun: ”Han har åbenbart været et nummer for smart og selv investeret på grundlag af nogle fortrolige oplysninger ...” ”Det, de kalder insider trading?
”Anne-Maj vil gerne vise, at hun også har fulgt med i de internationale finans-skandaler - om ikke andet, så i form af film og tv-serier.
”Det er strafbart.
”"Netop.
Han fik lige akkurat viklet sig ud af det, inden det blev opdaget, men det har kostet dyrt.
Derfor skranter hans virksomhed så meget, at den er truet af konkurs.
”Anne-Maj husker
med ét Felines udsagn om, at familien Bergstrøm er ’god til konkurser’
. Og hun ser for sig det glimt af vrede, som i det samme for over Thomas’ ansigt.
Hun er ikke i tvivl om, at Valborg taler sandt.
"Det gør ham jo ikke mindre mistænkelig ,” siger hun.
”0g politiet skal helt klart have det at vide.
””Nå, det synes du så også?
””1 virkeligheden er det ret sært, de ikke selv har fundet ud af det.
På den anden side ...
Hvis de slet ikke kigger i hans retning ...”
”Det er jo det.
””Tænk, at Vips fortalte dig alt det!
””Hun vidste, at jeg kan holde bøtte,” svarer Valborg.
Anne-Maj sidder efterhånden noget uroligt i sædet.
"Undskyld,” siger hun.
”Må jeg låne toilettet?
”"Selvfølgelig.
”Valborg peger ind gennem den åbne havedør.
"Døren lige ved siden af soveværelset.”
På væggen lige ved siden af badeværelsesdøren hænger to indrammede billeder, opdager Anne-Maj, da hendes presserende ærinde er overstået.
Det øverste forestiller en korpulent herre i halvfigur.
Han er iført gråt jakkesæt og har en gylden borgmesterkæde om halsen; ser rar og tillidsvækkende ud.
Ved hans side står Valborg med et værdigt smil, vel femten-tyve år yngre end nu.
Anne-Maj bliver straks flov.
Tænk, at hun og de andre i butikken har gået og småfniset over, at Valborg nok løj.
Billedet under portrættet er en form for diplom.
Med en kunstfærdigt slynget egeløvsdekoration i sort og guld forkynder det, at modtageren har vundet guldmedalje til sin svendeprøve.
Diplomet er udstedt i maj nitten fireogtres til en Erik F. Nielsen.
I det samme mærker Anne-Maj, at Valborg står bag hende.
"Min mand var så stolt af den medalje,” siger hun.
”Det diplom skulle altid hænge på hæderspladsen, ligegyldigt hvor vi boede.
””Din mand?
Men hed han ikke ...
””Åhr, jeg har alle dage været en snob.”
Valborg smiler skævt.
”Jeg mistede naturligvis min baronesse-titel, da vi blev gift, men jeg kunne simpelthen ikke få mig til også at udskifte mit navn.
Er jeg ikke forfærdelig?
””Næh ...
Det kan jeg da godt forstå.
”Anne-Maj føler sig dum.
Tænk, at hun, som aldrig i sin vildeste fantasi kunne finde på at gifte sig til en mands efternavn, end ikke har overvejet, at det var sådan, det var fat.
Hun og de andre damer havde taget det for givet, at det var borgmesteren, der tilhørte en gammel adelsslægt - og så var det hans hustru.
Anne-Maj har nu fået sine læsebriller på og kan derfor tyde det, der står med lidt mindre skrift på diplomet.
”Var din mand bogbinder?
””Ja.
Og meget aktiv i fagforeningen.
Han var formand for landsforbundet i mange år, indtil han blev valgt som borgmester.
Så lod han en anden komme til.”
Valborg tørrer med pegefingeren noget usynligt støv af billedrammen.
”Erik var borgmester lige indtil den pokkers strukturreform.
””Jaså.”
Borgmester, medaljevindende bogbinder, efternavnet Nielsen ...
I Anne-Majs hjerne snurrer brikkerne til et puslespil rundt.
Det kræver al hendes selvbeherskelse at blive ved med at ligne en, der lytter.
”Vores kommune blev slået sammen med to andre i to tusind og syv, og så måtte Erik gå på pension.
”Valborg ryster på hovedet.
”Han havde alderen til det, bevares, men måden ...
Den måde, de bare lige nedlagde to kommuner og to rådhuse på, fyrede en række mangeårige medarbejdere ...
Selvfølgelig lod man visse af forvaltningens afdelinger blive liggende i de byer, som mistede rådhuse, men det var kun kosmetik.
Erik kom sig aldrig over det.
”Men ..
Nogle af brikkerne sætter farten ned og lander i en slags mønster.
Klik, klik, klik passer de sammen; Anne-Maj er bare ikke helt sikker på hvordan.
"Holdt din mand sit håndværk ved lige?
””Det gjorde han, ja.
Han havde meget fornøjelse af at sidde og pusle med sine bøger om aftenen.”
Det virker ikke, som om Valborg har bemærket sin gæsts distraktion.
Anne-Maj lader blikket glide hen over de mange bogrygge.
De fineste, patinerede læderbind med smukt guldpræg.
”Er det ham, der har indbundet alle dem her?”
”Ikke alle sammen,” siger Valborg.
”Men mange af dem.
Den her, for eksempel.”
Hun rækker Anne-Maj en tyk bog, en udgave af Saxo Grammaticus’ ’
Gesta Danorum’, indbundet i rødt gedeskind med en præget guldranke langs kanterne.
"Meget smuk,” siger Anne-Maj og sætter den tilbage i reolen.
I det samme bemærker hun på nederste hylde en bog i knap så fornemt udstyr.
En bog, hun selv har kigget en del på i den seneste tid: 'Fra børnehjem til Højesteret’.
Helmer Bergstrøms erindringer.
Hun tager den ud, står lidt og vejer den i hånden, mens endnu et par brikker falder på plads.
Klik, klik.
"Har du læst den?” spørger hun.
"Noget af den, ja.
”Valborg trækker på skuldrene.
"Har du?
””Ja.
””Den er lidt kedelig, synes jeg.
”"Helt enig.
”Bare man kunne få fem minutter alene, tænker Anne-Maj.
Eller måske ti.
Hun kan mærke, at hun er ved at have alle de brikker, hun har brug for for at lægge puslespillet færdig.
Hun skal bare have noget ro ...
”Skal vi ikke sætte os ud igen?” spørger Valborg.
”Nyde den sidste del af aftenen?
”Hun fylder atter glassene, og mens hun snakker videre om den ældste Bergstrøm-søn og det økonomiske morads, han befinder sig i, tager Anne-Majs tanker på langfart.
Hun siger ja og nej på de rigtige steder, men i virkeligheden hører hun kun lige akkurat efter.
Hun ved, at hun bør rejse sig meget snart, takke for i aften og begive sig hjemad, så hun kan lade politiet overtage herfra, men hun kan ikke holde sig tilbage længere.
Hvis Valborg virkelig er involveret, så ...
Anne-Maj plumper lige ud i det: ”Har din mand nogensinde forfalsket en bog?
Altså, lavet den fra bunden, så den lignede en rigtig gammel bog, uden at den var det?
”spørger hun.
"Måske bare for sjov?” tilføjer hun for at tage brodden af det meget direkte spørgsmål.
Valborg blinker ikke engang.
”Hvor har du hørt om det?”
Hun smiler afslappet.
”Det var nærmest hans hobby, og han var kendt for det.
Han brugte ugevis på hver enkelt bog, nogle gange måneder.
Vil du se nogle af dem?
”Da Anne-Maj nikker, siger hun: ”Bliv endelig siddende.”
Hun smutter ind i stuen og kommer tilbage med en lille stabel læderindbundne bøger.
”Erik viste dem til sine gamle fagfæller i fagforeningen, og der var almindelig enighed om, at han var vanvittig talentfuld.
”Anne-Maj bladrer i bøgerne, én efter én.
Hun er ingen ekspert, men hun mener at kunne se, at forfalskningerne er lige så dygtigt lavet som den bog, de havde fundet bagerst i Helmers reol.
Valborg viser glad frem, udpeger detaljer i rygsyningen og forklarer, at papiret er gammelt og har fået håndnulret kanterne, så de virker slidte.
An-
ne-Maj er helt tummelumsk.
Hvis falsknerens enke indrømmer det hele så velvilligt, så er de tanker, som lige er løbet gennem hovedet på hende, men som hun gud være lovet ikke nåede at give udtryk for, jo fuldstændig langt ude ...
De samlede H.C. Andersen-hæfter har med andre ord næppe noget med sagen at gøre.
Hvorfor i alverden skulle man presse penge af én, der bare har bogfalsknerier som en fuldstændig lovlig og ikke spor hemmelig hobby?
For slet ikke at tale om at begå mord.
Hvordan kan sådan en idé overhovedet opstå i Anne-Majs forvirrede hjerne?
”Og den her,” fortsætter Valborg uden at ænse sin gæsts distraktion, ”det skal forestille en førsteudgave af'Kongens fald’.
Se her, med kopi af hans signatur og alting.
”Hun holder bogen frem, så Anne-Maj kan se Johannes V. Jensens smukt svungne håndskrift med det sært løsrevne ’V’ i midten.
"Ville du nogensinde ane uråd?
”"Bestemt ikke.
Men ...”
”Ja?”
Valborg ser på hende.
"Men hvad?
”"Jeg fandt en meget fin udgave af H.C. Andersens eventyr i Helmers samling,” siger Anne-Maj.
"Og den lod jeg en ekspert fra Bruun Rasmussen vurdere.
Bogen var et falskneri.
Og da jeg så så, at din mand oprindelig var bogbinder ...”
Hun smiler og håber, det virker afvæbnende.
"Et øjeblik troede jeg, at de to ting hang sammen, og at de havde ...
noget med mordene at gøre.
”Valborgs venlige udtryk stivner.
"Du troede, at jeg ...?
Næh, nu har jeg aldrig hørt mage!”
Hun sætter sig ret op.
"Du havde vel ikke i din vildeste fantasi forestillet dig, at jeg skulle have taget livet af Stanley?
Stanley, som jeg holdt så meget af?
”Hendes øjne er opspærrede.
"Og Vips?
Søde, uskyldige Vips?
”"Undskyld,” mumler Anne-Maj.
Der er ikke så meget andet at sige.
"Undskyld.
”"Jeg forstår ikke, at du kunne tro det.
”"Undskyld,” siger Anne-Maj igen.
"Nå,” siger Valborg efter en pause og rejser sig.
"Du og din livlige fantasi er tilgivet.
Jeg har altså brug for en opstrammer nu.
Vil du have en med?
"Anne-Maj nikker taknemmelig, og Valborg forsvinder ind i huset.
Det er vel en form for fredspibe.
Anne-Maj klapper Mortensen, som har rejst sig og logrer i forventning om.
at de snart skal hjem.
"Bare et kvarter mere, skat,” siger hun og ser ind i hans dybbrune øjne.
"Så tager vi af sted.
”Valborg dukker op igen.
Hun bærer på en bakke, hvorpå der står to glas med en sort væske samt en næsten fyldt flaske Fernet Branca.
"Jeg skænkede egentlig op til os derude,” siger hun med et smil, "men så kom jeg i tanker om, at jeg hellere måtte tage flasken med.
Vi skal da også have en til det andet ben, før vi siger godnat.
”Anne-Maj ser på de fyldte glas, og alle advarselslamper blinker pludselig som sindssyge.
Er det ikke det sikre tegn på, at nogen vil forgifte én?
I alle de krimier, hun har læst, hvor mordvåbnet er gift, har det været på forhånd opskæn-kede drinks, der allerførst kommer under mistanke ... og så Fernet Branca?
Pludselig ved Anne-Maj, hvorfor hun får gåsehud ved synet af den fint dekorerede etiket.
Man kan putte næsten hvad som helst i en Fernet Branca, og folk vil bare tænke: ’
Øj
, den kradser godt i dag!’
"Værsgo,” siger Valborg og stiller det ene glas foran sin gæst.
"Jeg tror alligevel ikke ...” pipper Anne-Maj.
"Vissevasse.”
Valborg smiler.
"Så bunder vi.
”Torsdag den 20. juni
Anne-Maj rækker ud efter glasset, men gør det så bevidst klodset, at hun i stedet kommer til at vælte det.
Den stærke drik flyder ud på havebordet og pibler videre ned på fliserne.
Nogle dråber rammer hendes taske, der står under stolen.
o”Ah,” siger Anne-Maj.
”Hvor er jeg fummelfingret.”
Hun tager et par af de lyserøde cocktailservietter og tørrer op, så godt hun kan.
En af de gennemblødte servietter sniger hun ned i sin taske.
Politiets teknikere må kunne undersøge den for spor af taxin, tænker hun.
Hvis der er gevinst, har vi et fysisk bevis.
”Jeg hælder en ny op,” siger hun og tørrer glasset omhyggeligt af først.
Hendes vært siger ikke et ord, virker ikke engang forskrækket eller irriteret over at få svinet sit bord til.
Anne-Maj ser op og opdager, at Valborgs blik hviler køligt på hende.
Hun ved det hele, det er tydeligt: Valborg har gennemskuet, at hun er gennemskuet.
Skal Anne-Maj være bange nu?
Hun beslutter sig for, at det skal hun ikke nødvendigvis.
Hun ville kunne vinde et korporligt slagsmål til hver en tid, selv om det er en kende absurd at
forestille sig.
Femoghalvfjerdsårige Valborgs eneste våben er gift, og uden den har den tolv år yngre Anne-Maj gode chancer for at slippe væk med livet i behold.
Ude på den anden side af raftehegnet lyder der stemmer, nogen sidder ligesom dem selv og nyder den lune, lyse aften; måske Valborgs husværter.
Hvis alt andet glipper, og det viser sig, at Valborg har en skarpsleben machete gemt i lommen på sine skræddersyede slacks, så kan Anne-Maj bare skrige og være hundrede procent sikker på, at nogen hører hende.
Hun beslutter at tage tyren ved hornene.
”Det var sådan, du gjorde det, ikke?” spørger hun i et konverserende tonefald.
”Du puttede taxinen i et glas
Fernet Branca, så dine ofre ikke kunne smage det.
”Valborg ser tavst på hende.
Al vennesæl høflighed er visket bort fra hendes ansigt, al fingeret chok over at blive anklaget for mord er glemt.
”Hvor fik du giften fra?” fortsætter Anne-Maj og er selv forbløffet over sin ro.
”Ah,” siger hun og har det, som om en elpære på bedste Georg Gearløs-vis er blevet tændt over hendes hoved.
"Selvfølgelig.
Du passerer den takshæk på kirkegården hver eneste dag, ikke?
”Valborg svarer stadig ikke.
”Det har været en smal sag for dig at plukke bærrene og udvinde giften ...
Hvordan gør du egentlig det?
”Anne-Maj sidder lidt og betragter sin tavse værtinde.
”Og hvorfor slog du Vips og Helmer ihjel?
Prøvede de at forsætte afpresningen, selv om din mand var død?
””jeg gider ikke sidde her og lytte til dine tåbelige gætterier,” siger Valborg.
”Så fortæl mig, hvordan det foregik,” siger Anne-Maj.
”Der er nok større chance for, at jeg kan forstå dine be-
væggrunde, end at politiet kan.
Husk på, at heller ikke jeg var begejstret for Helmer.
””Jeg var nødt til det.
”Det er Anne-Majs tur til blot at vente i tavshed.
Hun læner sig tilbage i stolen.
Nikker med indstuderet ro.
”Og hvis du forstår det, så vil du måske beslutte at holde det for dig selv,” fortsætter Valborg.
”Eller det håber jeg da.
””Det er da en mulighed.
”Anne-Maj føler sig ovenpå, er vældig stolt over at have regnet det hele ud.
Hun glæder sig allerede til at ringe til Anders Hall i morgen tidlig.
Eller hun kunne kontakte ham den højrøvede Krause.
Hvorfor egentlig ikke?
Man skal da gå direkte til efterforskningsledelsen med så vigtige nyheder.
"Fortæl nu.
Så kan vi bagefter drøfte, hvad vi skal stille op.
”Vi.
Smart, synes hun, meget smart at gøre sig til Valborgs allierede.
Hun føler sig overbevist om, at det her nærmer sig den avancerede spørgeteknik, som Krause blærer sig med.
”Det begyndte egentlig for lang, lang tid siden,” siger Valborg.
"Dengang min mand stadig var fagforeningsmand og kun så småt var ved at forberede en egentlig politisk karriere.
Han ...”
Hun ryster på hovedet.
”Han var altid en spillefugl.
Dengang, i vores unge år, var det bare lidt kortspil med arbejdskammeraterne et par aftener om ugen, meget uskyldigt og kun om småmønter.
Men oftere og oftere drejede det sig om større beløb, og de holdt sig ikke til kortene.
Tit - meget tiere, end jeg dengang havde anelse om - var de på travbanen og satsede temmelig store beløb, ligesom han tippede og spillede i forskellige lotterier og den slags.
Jeg var irriteret over, at Erik klattede sin løn væk på den måde, men jeg anede
ikke, hvor slemt det stod til, før han en dag kom hjem med et gigantisk blåt øje.
Det viste sig, at han havde lånt penge af nogle åbenbart ret usympatiske individer og nu ikke kunne betale dem tilbage.
Det var virkelig et problem.
Jeg havde selvfølgelig mit job som skolelærer, han var i mellemtiden blevet lønnet formand for Dansk Bogbinder- og Kartonnagearbejder Forbund, og vi havde da en fornuftig indkomst, men ikke meget at rutte med.
””Hvad gjorde I så?
””Tog et banklån.
Og senere et til.
Og et til.
Det var skruen uden ende.
I dag ville man jo forstå, at Erik var ludoman, og få ham sendt i en eller anden form for behandling, men dengang havde man ikke forstået, at ludomani er en sygdom på linje med alkoholisme eller stofmisbrug.
”Valborg sidder lidt, kigger ned på sine hænder, der knuger om hinanden.
Hun ser ikke mere farlig ud, bare træt og ulykkelig.
”På et tidspunkt ’lånte’
han
et stort beløb fra fagforeningen, og skandalen blev kun med nød og næppe undgået, da han kort efter nærmest ved et mirakel blev i stand til at betale pengene tilbage, før det blev opdaget.
”"Mirakel?
Havde han vundet noget?
”Valborg smiler skævt et splitsekund.
”Jeg tror virkelig, det hørte til sjældenhederne, at Erik vandt noget som helst.
Og hvis han endelig gjorde, spillede han straks pengene op igen.”
Hun ryster på hovedet.
”Det, der skete, var, at jeg midt i halvfemserne arvede mine forældre.
Min storebror fik naturligvis godset, men der var en pæn sum til mig.
Vi fik dækket al gæld, og Erik lovede, at han ville gribe denne mulighed for et nyt liv, viske tavlen ren.
Men det overholdt han naturligvis ikke.”
Hun ser på Anne-Maj.
”Nu får jeg ham til at lyde som en sølle sjuft,
men det var han overhovedet ikke.
Erik var afholdt og respekteret; ingen vidste noget om hans spillelidenskab, ingen kendte til vores anspændte økonomi.
”Anne-Maj føler mod sin vilje en vis medlidenhed med Borgmesterinden.
”På det tidspunkt sad han i byrådet.
Jeg havde brugt resten af arven fra mine forældre på at købe et lille hus, som stod i mit navn.
Alt tegnede sådan set lyst, men det viste sig, at Erik var blevet ved med at spille.
Han belånte huset ved at forfalske min underskrift - den slags var jo på en måde hans speciale - og bag min ryg formøblede han stille og roligt alt, hvad vi havde stående på opsparingskontoen.
”Anne-Maj nikker.
Hun kan slet ikke forestille sig at lade en mand have adgang til diverse konti, hvis han flere gange havde svigtet.
At stole sådan på et andet menneske ... Aldrig.
Men måske var det bare hendes indædte single-hjerte, som talte.
”1 takt med at Erik trak det økonomiske tæppe væk under os, voksede hans politiske ambitioner, og han blev borgmester.
Alle kunne lide ham, alle respekterede ham, selv byrødderne fra oppositionen ...
Men var folk blevet klar over hans privatøkonomiske uansvarlighed, ville han ikke have haft mange chancer for at blive på posten - og han var bange for, at også jeg ville smide ham på porten, hvis jeg opdagede, hvad han havde gjort.
Han var nødt til at foretage sig noget.
””Og det var der, han fandt på det med at forfalske bogen?
””Ork, det var for længst gjort.
Han havde falsknerierne som hobby, som jeg fortalte dig før.
Satte en enorm stolt-
hed i at perfektionere sin teknik og lave såkaldte førsteudgaver, der kunne narre de fleste.”
Valborg ser et øjeblik helt stolt ud.
”Men ja, det var på det tidspunkt, han fik den ulyksalige idé at bruge et af sine værker som betaling for en spillegæld til Helmer Bergstrøm, som han vidste samlede på signerede førsteudgaver.
””Var Helmer også ludoman?”
Det stemte overhovedet ikke med Anne-Majs indtryk af den trættekære advokat.
”Det tror jeg bestemt ikke.
Han spillede i hvert fald ikke med Erik - de boede jo små halvfems kilometer fra hinanden.
Hans funktion i de cirkler var, at han lånte penge ud til de spillefugle, der var i gæld, og han tog virkelig høje renter.
Han var ågerkarl, med andre ord.
Gennemført dumt svin, hvis du spørger mig.
Sad der på sit fine advokatkontor og udsugede mennesker i ulykkelige omstændigheder.
Jeg vidste intet om alt det her, ellers havde jeg naturligvis forhindret Erik i at gøre noget så tåbeligt som at forsøge at betale sin gæld med den forfalskede H.C. Andersen-bog.
Men det var først, da det hele ramlede, han gik til bekendelse.
””Hvad skete der?
””Helmer tog imod bogen som betaling og fik den straks derefter vurderet hos en specialist.
””Det ved jeg.
”Valborg nikker.
”At Erik ikke havde forudset, at det kunne ske, undrer mig den dag i dag.
På nogle punkter var han altså meget naiv.
”Så fortsætter hun: ”Da Helmer fandt ud af, at bogen var falsk, begyndte han afpresningen: Hvis ikke Erik betalte, ville Helmer offentliggøre historien om falskneriet, vores dårlige økonomi, Eriks spillelidenskab.
Han beholdt bogen som bevis sammen
med et brev, hvori eksperten meddelte, at der var tale om et falskneri.
Helmer forlangte ikke voldsomme beløb i starten, men nok til, at hele vores korthus væltede.
Jeg fandt ud af det, da jeg faldt over en hel skuffe med rykkere fra elselskabet, bilværkstedet og så videre.
Jeg tvang Erik til at gennemgå hele vores økonomi med mig.
Det var rystende; ikke mindst da han også tilstod, at han blev afpresset.
Havde jeg vidst, hvem der stod bag, ville jeg have foretaget mig noget, men Erik nægtede at fortælle mig det.
Han var bange for konsekvenserne, hvis jeg angreb skurken og dermed risikerede, at manden gik til pressen med sin viden.
Tænk, en skandale, det ville have været, hvis folk fik at vide, at deres højt respekterede borgmester både var skyldig i falskneri og havde oparbejdet en anselig spillegæld.
””Hvad gjorde I så?
””Tja, hvad kunne vi gøre?
”Valborg bemærker tilsyneladende ikke, at en enkelt tåre river sig løs og løber i zigzag ned langs rynkerne på hendes kind.
”Vi solgte huset, flyttede i lejlighed, sagde til alle, at det var, fordi vi ville være mere uafhængige; have mulighed for at rejse, når vi blev pensioneret.
”"Troede folk på det?
””Jeg har en mistanke om, at rygterne så småt var begyndt at løbe på det tidspunkt.
””Det må have været svært.
”Anne-Maj har oprigtigt ondt af den hårdt prøvede enke.
”Men så holdt han op med at spille, ikke?
””Jo.
I hvert fald så vidt jeg ved.
Vi havde simpelthen ikke mere, der kunne spilles op, og jeg havde overtaget enhver kontakt til banken; det var mit navn alene, der
stod på alle konti, og jeg undlod at fortælle Erik min kode.
Kviklån og ågerkarle havde han heldigvis opgivet, men betalingerne til Helmer åd alt, hvad der kunne have forsødet livet lidt.
På det tidspunkt skulle vi aflevere fem tusind kroner kontant
hver måned, og som årene gik, havde vi efterhånden betalt langt mere, end den forfalskede bog kunne have indbragt - hvis den vel at mærke havde været ægte.
””Og du vidste stadig ikke, hvem der afpressede din mand?
””Jeg havde ingen anelse.
På det punkt var Erik stædig.
Han ville ikke have, at jeg blandede mig, og den eneste måde, han kunne forhindre det på, var at holde afpresserens navn hemmeligt.
”Hun holder Fernet Branca-flasken frem.
”Du vil stadig ikke ...?
”Da Anne-Maj ryster på hovedet, hælder Valborg op til sig selv.
Skyller den bitre drik ned i ét hug.
"Vores økonomi blev aldrig rigtig god, men jeg kunne da gå på efterløn, og Erik havde stadig sit gode arbejde som borgmester.
Betalingerne til Helmer var blevet en udgift, der var så fast, at man ikke længere tænkte over den, men den gjorde, at vi blev holdt nede.
Efter kommunesammenlægningen i nul syv blev min mand som sagt pensioneret og forsøgte at få Helmer til at standse afpresningen, men forgæves.
Først da Erik døde, holdt det op.
””Og i alle de år blev du hos din mand.
Fantastisk.
”Anne-Maj er ikke det fjerneste ironisk.
Hun synes virkelig, det er utroligt, at nogen vil stå model til sådan en behandling.
”Jeg elskede ham jo,” siger Valborg med et skuldertræk.
”De første par måneder efter hans bortgang gik jeg og ventede på en rykker, men afpresseren vidste naturligvis
fra aviserne, at Erik var død, og mig syntes han åbenbart ikke, han ville afpresse - hvilket var klogt.
Havde han forsøgt, ville han have været nødt til at afsløre sin identitet over for mig, og jeg ville ikke have tøvet med at melde ham til politiet.
Jeg havde intet at miste.
””Og så?
””Ja, så flyttede jeg fra byen.
Jeg havde ingen trang til at befinde mig blandt Eriks gamle byrådskolleger og vælgere, da sladderen nu for alvor var begyndt at løbe.
Der var rygter om hans gæld, mistanke om underslæb, gætterier om hustruvold og sære seksuelle præferencer ...
Det var simpelthen ikke til at holde ud.
En nu desværre afdød veninde fra seminariet opfordrede mig så til at flytte herop.
Hun havde boet og arbejdet i Nykøbing i årevis og anbefalede byen på det varmeste.
Hun hjalp mig med at finde det her.
”Hendes hånd tegner en bue, som omfatter terrassen, huset, den nu mørknende himmel.
Torsdag den 20. juni
”Og så var det, du mødte Helmer?”
Anne-Maj kan virkelig godt tænke sig, at Valborg snart kommer til sagen.
”Var det et tilfælde?
”"Fuldstændig.
Et af skæbnens mere spidsfindige puds.”
Hun læner sig tilbage i havestolen.
”Den veninde, jeg nævnte, arbejdede som frivillig i Genbrugsen, og hun lokkede mig til også at tage nogle vagter.
Jeg er ikke specielt optaget af gammelt skrammel, men arbejdet passer mig, og det var dejligt at få bekendte i min nye by.
Dengang var Helmer stadig den, der administrerede butikken.
Han tog sig af al kontakt til banken, hovedkontoret og kommunen, og han stod for vagtplaner og arbejdsfordeling.
Alt det, jeg har ansvaret for nu.
Jeg brød mig ikke om manden - det var der vel i virkeligheden ingen andre end hans kone, der gjorde, og selv hende havde jeg mistænkt for at være grundigt træt af ham.
Da hans helbred begyndte at svigte, lavede han flere og flere fejl.
Vi andre blev enige om at gøre kort proces.
Vi henvendte os i efteråret til hovedkontoret og fik dem til formelt at bede Helmer træde tilbage og lade mig
komme til.
Jeg var den eneste af de frivillige, der havde lyst og overskud.
””Det var lige efter, at jeg var startet.
”»T r>
Ja.
”Og hvad sagde Helmer til at blive skubbet ud?”
”Han blev da ikke glad, det er klart, men han kunne vist godt selv se, at situationen var uholdbar, selv om han på ingen måde ville indrømme det.
Det hjalp selvfølgelig, at han stadig skulle være ansvarlig for sin elskede bogafdeling.
”Valborg trækker vejret dybt ind.
Puster langsomt ud, som om hun har brug for ekstra ilt for at kunne gå videre.
”Jeg var til middag hos Helmer og Vips i vinter ...” "Femte januar,” siger Anne-Maj.
”Det skal nok passe.
Han må på det tidspunkt for længst have fundet ud af, hvem jeg var.
Han har sikkert nydt at iagttage mig, observere min skrantende økonomi, iagttage resultatet af sin årelange afpresning af min mand.
Måske overvejede han endda, om han også kunne presse penge ud af mig ...
Jeg vidste naturligvis ingenting, men her bagefter kan jeg godt se, at han ligesom ... studerede mig.
Lidt for intenst.
”Da Anne-Maj ikke svarer, fortsætter Valborg: ”Nå, men vi fik ordnet alt det praktiske med overlevering af dokumenter og regnskaber og den slags ret hurtigt, og så var det egentlig meningen, at jeg ville tage hjem; jeg var som sagt ikke ligefrem henrykt for hans selskab.
Men Vips havde forberedt et lækkert måltid med krabbekløer og jomfruhummere og alt muligt andet fra fiskehandleren i Odden Havneby, og så kunne jeg jo ikke være bekendt at gå.
Mens vi spiste, underholdt Helmer med sin store og åbenbart ret kostbare samling af signerede førsteudgaver,
og efter maden insisterede han på at vise mig den.
Jeg beundrede den lydigt, og så insisterede han på at forære mig sine erindringer.
Han havde selv skrevet og udgivet dem, fortalte han meget stolt.
Det var svært at sige nej.
”Anne-Maj forudser, hvad næste punkt i historien er, men hun siger ikke noget.
”Jeg læste pligtskyldigt lidt hist og pist i bogen.
Som jeg vist nævnte før, syntes jeg, det var en ret ulidelig omgang.
Men jeg ville have det overstået; ville kunne sige til manden, at jeg havde læst den.
Nærmest ved et tilfælde faldt jeg pludselig over et afsnit, der fik de små hår i nakken til at rejse sig.
Helmer skriver helt direkte, at nogen havde forsøgt at snyde ham med et forfalsket bind H.C. Andersen-eventyr, men at han havde afsløret bogen som et falsum.
Han nævner ovenikøbet min mands efternavn og siger, at det hele blev ordnet.
Ordnet!
Hvad giver du?
” Valborgs blik flammer.
”Og så den triumferende tone!
Tanken om, at det var Erik og mig, der ud af en ikke særlig prangende formue havde bidraget til den usympatiske, stenrige skideriks perfekte, dyre hjem.
Jeg var rasende.
””Og så slog du ham ihjel?
””Nej, ikke på det tidspunkt.
Men tanken opstod nok der.
Og da jeg så et par dage senere spadserede over kirkegården på vej til arbejde, lagde jeg mærke til en stor takshæk.
Den var ikke klippet i facon på det tidspunkt, så den var fuld af halvvisne, røde bær - det var som at få en åbenbaring.
Jeg vidste, at især taksfrøene er giftige, men ikke hvor meget - og jeg havde ingen anelse om, hvordan jeg skulle udvinde giftstoffet.
”Valborg trak på skuldrene.
”Nå, men jeg fyldte lommerne og brugte de følgende dage en del tid på at udforske emnet.
Gik på
internettet og slog op i mine gamle lærebøger.
Jeg ringede også anonymt til Giftlinjen og fik klemt en masse viden ud af dem, uden at de anede uråd - hvor mange frø skal der til, før det er dødeligt, og den slags.
Til sidst følte jeg mig velforberedt og gik i gang med udvindingen.
””Bare sådan lige?
Skal man ikke have specialudstyr?
”Anne-Maj prøver at forestille sig at stå i sit eget køkken og bakse med livsfarlige giftstoffer.
”Man kan vel ikke bare bruge en hvilken som helst gryde, vel?
””Om lidt beder du vel om opskriften.
”Valborg ler tørt.
”Du ved godt, at jeg var naturfagslærer, før jeg blev pensioneret, ikke?”
Da Anne-Maj ryster på hovedet, fortsætter hun: ”Jeg kan både botanik og kemi nok til at løse den her slags opgaver, men det tog noget tid at finde frem til den rette koncentration - den dosis, jeg gav Helmer i første omgang, var alt for lav.
Der skete ikke andet, end at han fik tynd mave og kastede op.
Hans læge mente, det bare var en maveinfluenza, som på grund af hans i forvejen svækkede tilstand havde slået ham helt ud.
Så da han efter nogle uger var blevet rask, gav jeg ham en ny portion - dobbelt så stærk.
Og denne gang virkede det.”
”Men lå Helmer ikke på hospitalet et par dage, før han døde?
Det syntes jeg, at Vips sagde.
””Jo.
Det tog lidt tid.
Men det viste sig bare at være en fordel.
På den måde var der ingen, som anede uråd.
Kan du ikke se det?
”Anne-Maj kan sagtens se det, men hun må virkelig kæmpe en kamp for at blive ved at virke neutralt interesseret.
Det mindste tegn på misbilligelse af den morbide historie, og Valborg vil blive stum.
"Puttede du giften i Fernet Branca?
”"Netop.
Helmer var meget glad for en lille én.
Det kan du vel huske.
Det var oprindelig ham, der indførte vores tradition med en dram at gå hjem på.
””Men Vips?
Hvad med Vips?
Hvorfor skulle hun dø?”
”Det var bestemt heller ikke meningen.”
Det triumferende udtryk er forsvundet fra Valborgs ansigt.
”Men jeg var nødt til det.
”Anne-Maj siger ingenting.
”[ begyndelsen af april inviterede hun mig til middag, fordi jeg havde tilbudt at hjælpe hende med nogle praktiske småting, hun ikke kunne finde ud af.
Alt sådan noget med NemID og netbank skræmte hende, og hun havde intet som helst overblik over forsikringer og huslån og den slags.
Selv om jeg ikke ligefrem er ekspert, så fik jeg da guidet hende igennem og skrevet fremgangsmåder og diverse koder ned på et ark papir.
”Igen trækker Valborg vejret dybt ind, har tydeligvis svært ved at fortsætte.
”Vips viste mig så et kladdehæfte, hun havde fundet i en bunke på Helmers skrivebord, og som havde gjort hende urolig.
Det var tydeligt for enhver - selv naive Vips - at der var tale om en ågerkarls regnskabsbog.
Side op og side ned med tal; flere års udnyttelse af svage sjæle.
Penge lånt ud, renter påskrevet, penge retur helt eller delvist.
Et navn gik igen: Nielsen.
Forskellen på denne person og de andre ofre var, at der efter en lang periode, hvor vedkommende havde både lånt og betalt tilbage med tårnhøje renter, pludselig kun var tale om indbetalinger.
Hver måned samme beløb, år ud og år ind.
Vips lagde selv to og to sammen.
Hendes hjælpeløshed med netbank og regnskaber skyldtes tydeligvis ikke hverken talblindhed eller dårlig begavelse.
””Hun regnede ud, at det var pengeafpresning,” siger Anne-Maj.
”Det gjorde hun nemlig.
Og i al troskyldighed fortalte hun det til mig.
Men hvad skulle jeg bruge det til?
Gå til politiet og anmelde en død mand?
En mand, jeg selv havde slået ihjel?
Ville det ikke bare kaste mistanke på mig selv?”
Valborg ryster på hovedet.
”Jeg forstod faktisk ikke rigtig, hvorfor Vips havde vist mig de særdeles afslørende regnskaber, men så var det, hun sagde: ’
Jeg tror, det her er grunden til, at Helmer blev slået ihjel.
'Slået ihjel?
’ spurgte jeg.
’Han døde da af naturlige årsager.
’Nej, det mente Vips ikke.
Ikke efter at have set de her regnskaber.
Og så plaprede hun ud med historien om den forfalskede bog.
Helmer havde i sin tid fortalt hende det hele med sig selv i rollen som helten, der opklarede en forbrydelse begået af en vis hr. Nielsen, ganske som han havde beskrevet det i sine erindringer, og havde idømt vedkommende en række bøder, så den formastelige kunne lære af det.
Hvis Helmer virkelig var pengeafpresser, som fundet af regnskabshæftet kunne tyde på, så havde han vel sat sig selv i en farlig situation, konkluderede Vips, og derfor mente hun, at der var en vis sandsynlighed for, at hendes mand var blevet myrdet.
”"Hvorfor fortalte hun dog dig det?
”"Fordi den uskyldige sjæl havde brug for et godt råd: Skulle hun gå til politiet med sin mistanke om mord og i samme åndedrag afsløre sin afdøde mand som en kynisk ågerkarl og pengeafpresser, eller skulle hun lade sagen hvile?
”"Hvorfor talte hun ikke med sine sønner om det?
””Det spurgte jeg også om.
Men de havde så travlt, sagde hun.
De ville bare blive irriterede.
Og hvis hun endelig fik dem til at forstå, hvad det handlede om, så ville i hvert fald
Thomas gøre alt, hvad der stod i hans magt, for at forhindre hende i at blande politiet ind i det.
Skandalen ville utvivlsomt ramme firmaet, som han jo har arvet fra sin far.
Så hellere lade en morder gå fri.
””Hvad rådede du hende til?
””Jeg bad om lidt flere informationer.
Havde hun for eksempel andre beviser på afpresningen end det primitive regnskab?
Ja, fortalte hun.
Selve den forfalskede bog vidste hun ganske vist ikke, hvor var; det havde Helmer aldrig indviet hende i.
Hun havde set den; vidste, den stadig eksisterede, men hun anede ikke, hvor hendes mand havde gemt den.
I en bankboks, mente hun.
Det dokument, eksperten fra museet havde givet ham i sin tid - det havde hun til gengæld opbevaret for ham i flere år.
Vips så helt stolt ud, da hun sagde det.
Jeg spurgte, om hun havde papiret et sikkert sted, og hun svarede, at hun netop havde flyttet det efter Helmers død, hvor hun pludselig syntes, det var for risikabelt at have i huset.
”Valborg ser på Anne-Maj.
”Du kan sikkert regne ud, hvor Vips havde gemt det.
”"Smykkeæsken,” siger Anne-Maj med det samme.
”Den, der blev stjålet ved indbruddet.
””Lige præcis.
Ikke noget specielt snedigt sted, hvis du spørger mig, men det var åbenbart, hvad hendes fantasi rakte til, og hun havde jo selv den eneste nøgle til montren, så der var ingen risiko for, at en af os andre skulle sælge den.
”Valborg sidder lidt, klør sig på underarmens tynde hud.
”Men Vips bad altså om mit råd.
Jeg anbe-
falede naturligvis, at hun lod sagen hvile; rådede hende til at skaffe sig af med beviserne snarest muligt, glemme alt om sin mistanke.
Risikoen for at blive til grin var for stor, sagde jeg.
’Det er det samme, som Thomas ville sige,’ svarede hun, og pludselig kunne jeg se på hende, at hun ikke havde tænkt sig at følge mit råd.
Uanset hvad jeg sagde, ville hun tale med en politimand om det, forsøge at få en efterforskning sat i gang ...
Og nå ja, så gik det, som det gik.
Jeg tog uanmeldt ud til hende den søndag under foregivende af, at jeg havde ombestemt mig og alligevel syntes, vi skulle gå til politiet...
””Og så dræbte du hende?
”Anne-Maj har svært ved at holde foragten ude af sin stemme.
Tanken om den lille, afsjælede skikkelse på sofaen, den forkert anbragte paryk, tøflerne, der stod så pænt ved siden af hinanden ...
Raseriet syder i hende.
”Jeg havde lært noget om doseringen, da jeg skaffede mig af med Helmer,” fortsætter Valborg.
”Hvis man skal have sit offer til at dø hurtigt og smertefrit, skal dosis være betydeligt højere, så jeg gav Vips tre gange mere end den mængde, der slog hendes mand ihjel.
”"Hvordan fik du hende til at drikke den bitter med giften i?
Vips vidste, hun skulle ud at køre kort efter, når hun skulle til middag hos mig.
”For første gang ser Valborg ilde berørt ud.
”Jeg fik hende overtalt,” siger hun så.
”Du tvang hende?
Var det derfor, hendes paryk var faldet af?”
Anne-Majs stemme dirrer af vrede, og hun orker ikke længere at lægge skjul på det.
”Hvor ved du fra, at hendes paryk faldt af?”
Valborg ser oprigtigt forbløffet ud.
"Fordi du satte den omvendt på bagefter.
Med bagstykket drejet om mod hendes pande.
Det var sådan, jeg fik en mistanke om, at det ikke bare var en naturlig død."
"Det må jeg sige.
”"Jeg kom derud ved titiden.
”"fa, jeg hørte, da du kom.
”Det er Anne-Majs tur til at måbe.
Så forstår hun: "Det var dig, der puslede rundt inde i huset.
Det var ikke bare et pindsvin, der fik Mortensen til at gø.
"Hunden, der ellers har ligget sløvt og fulgt de to kvinder med blikket, ser med ét vågen ud ved lyden af sit navn, men da der ikke følges op på det, falder han atter til ro.
"Det var det, ja," svarer Valborg.
"Jeg ledte efter den forfalskede bog i timevis, indtil du afbrød mig.
Jeg smuttede ud ad fordøren, da du satte dig om på terrassen."
Igen sidder hun stille en stund.
"Det er mærkeligt," siger hun så.
"Det føles faktisk som en lettelse at fortælle alt det her til nogen.
Nu er vi to, der ved det hele.
"Torsdag den 20. juni
”Ikke det hele,” siger Anne-Maj.
"Stanley.
o”Ah ja.”
Et tic får huden under Valborgs venstre øje til at trække sig sammen.
"Stanley.
Det gjorde ondt.
Den mand har aldrig gjort nogen fortræd ...”
"Netop.
Så hvorfor?
”Dyb indånding.
Valborg masserer den dirrende muskel med pegefingerspidsen.
"Da han den søndag flygtede ind i Genbrugsen for at komme væk fra knallertbøllerne, befandt jeg mig allerede derinde.
Jeg var i færd med at låse smykkemontren op med den nøgle, Thomas Bergstrøm havde afleveret dagen forinden, da jeg hørte tumulten ude fra smøgen.
Da Stanley løb hen mod butikken, snuppede jeg smykkeæsken og smuttede ud på toilettet.
Lidt efter hørte jeg bøllerne kaste rundt med inventaret og råbe skældsord efter Stanley.
Først da både han og hans plageånder var forsvundet, kunne jeg komme ud, og jeg skyndte mig af sted.
Først da jeg var næsten hjemme, kom jeg i tanker om, at jeg jo bare skulle have taget papiret og ladet smykkeæsken blive liggende, men da turde jeg ikke vende tilbage.
Jeg satsede på, at jeg i al ubemærkethed
kunne lægge æsken på plads næste dag, men inden da opdagede du jo, at den manglede i skuffen.
Pokker til falkeblik, du har.
”Anne-Maj forsøger at lade være med at blive smigret.
”Det forklarer ikke, hvorfor den stakkels mand skulle dø,” siger hun.
”Du ved, hvordan han ligesom fortalte sin historie i småbidder, ikke?
Stanley kunne ikke overskue at referere sådan et indviklet handlingsforløb i én køre.
Første del af hans beretning om sammenstødet med knallertbøllerne oppe på Algade blev givet til os alle sammen; bagefter fortalte han dig, at han havde søgt tilflugt i butikken, og at drengene var brudt ind til ham ...
””Ja.
””Så vidt, så godt.
Men så ...”
Hun rømmer sig.
”Så skete der det, at Stanley flere uger senere kom til mig med den sidste, lille detalje i fortællingen; sikkert for at retfærdiggøre sig selv for det, han opfattede som et svigt.
””Et svigt?
””Ja.
Han var blevet ved med at føle, at indbruddet var hans skyld, uanset hvor urimelig den tanke er ...”
"Stakkels Stanley.
””Han fortalte stolt, at han havde forsvaret min stribede mulepose.
Han havde genkendt den, da han fandt den liggende på smykkemontren, og da drengene brød ind, havde han taget den med sig ud i depotet, så hans forfølgere ikke skulle stjæle mine penge og min medicin.
”Valborg ser på Anne-Maj.
”Det forklarer ikke, hvorfor han skulle dø.
””'
Tænk,
hvis Stanley havde fortalt jer andre og måske politiet, at min pose lå på disken netop den søndag af-
ten, hvor smykkeæsken forsvandt fra en montre, der kun fandtes én nøgle til - en nøgle, som hærværksmændene ikke kunne ane hvor var.
Alle andre end netop Stanley ville straks lægge to og to sammen og konkludere, at hvis muleposen var der, så var jeg der nok også.
Hvorpå de ville undre sig over, hvad i alverden jeg lavede der, hvad jeg skulle med den æske, og hvorfor jeg ikke omgående havde anmeldt indbruddet.
Og det ene kunne lede til det andet... Kan du ikke se det?
””Helt ærligt, så lyder det en smule paranoidt.
”"Synes du?”
Valborg ser utilpas ud.
”Nå, men ...
Da drengene var flygtet, lagde Stanley muleposen tilbage på disken, og det var der, jeg fandt den, da også han var forsvundet, og jeg kom ud fra depotet.
Jeg kunne ikke tro andet, end at den havde ligget der hele tiden, og var faktisk temmelig forbløffet over, at hærværksmændene havde ladet den være.
Hvis ikke Stanley selv havde fortalt mig om, at han havde reddet min mulepose, havde jeg aldrig opdaget det ... og så havde han været i live i dag ...”
Valborg ser ned på sine hænder.
”Han fik lige så høj en dosis som Vips.
Det kan umuligt have taget mere end ti minutter, fra han begyndte at blive dårlig, til han var bevidstløs.
Sådan gik det i hvert fald for Vips.
””Og det ved du, fordi du ... du simpelthen stod og så hende dø?”
Anne-Maj har opgivet at skjule sin foragt.
Valborg nikker, stadig med nedadvendt blik.
Anne-Maj retter sig i stolen.
”Jeg synes, vi skal sove på det og så beslutte i morgen, hvad vi gør.”
Hun rejser sig.
”Hvis vi to skal lyve for politiet, skal vi i hvert fald have nogle klare aftaler om, hvem der siger hvad.
”Kun højre side af Valborgs ansigt er oplyst af terrasselampen, den venstre er umulig at se.
Lyset inde i huset er endnu ikke blevet tændt.
Den ældre dames udtryk er lige så svært at aflæse, som da hun for over en time siden påbegyndte sin beretning.
Sin tilståelse, kan man vel kalde den.
Hvordan kan hun retfærdiggøre over for sig selv, hvad hun har gjort?
Hvordan kan hun synes, det er både rimeligt og logisk at slå uskyldige mennesker ihjel for at dække over en anden forbrydelse?
Hvordan kan hun opfatte mig som sin allierede, sin medskyldige?
Hvordan kan hun tro, jeg ikke går til politiet?
Man burde have optaget hele samtalen, tænker Anne-Maj.
Der er ovenikøbet en app til det samme på telefonen.
Hun har bare ikke tænkt over det før nu ...
Hvorfor stirrer hun sådan på mig?
Det går med ét op for Anne-Maj, at der kun kan være én grund til, at Valborg så beredvilligt har betroet sig til hende: Det har på intet tidspunkt været planen, at Anne-Maj skal forlade huset her i live.
Hun kan pludselig mærke, at hun skal væk.
Nu.
Mørket er faldet på; stemmerne fra den anden side af hegnet er forstummet.
”Du har helt ret.”
Også Valborg kommer på benene.
”Nu skal jeg følge dig ud,” siger hun roligt.
Anne-Maj får en kuldegysning.
Der er kun én vej ud, og den går gennem den mørke stue.
Hun har bestemt ikke lyst til at opholde sig derinde med en dybt forstyrret kvinde, der netop har tilstået tre overlagte mord.
”Bare rolig,” siger Valborg, som om hun kan læse hendes tanker.
”Jeg går foran.
”Hun sætter med isnende ro tingene på en bakke.
Hvidvinsglassene, den urørte chokoladeæske, den lille asiet, hvorpå der stadig ligger et par oliven, de to
snapseglas, flaskerne.
Hun pakker omhyggeligt olivenstenene ind i de gennemblødte cocktailservietter og stikker den våde klump ned i et af hvidvinsglassene.
Anne-Maj følger fascineret hendes afmålte, præcise bevægelser.
Normalt ville hun bifalde denne nærmest overdrevne demonstration af pertentlighed, men lige nu får den det til at løbe koldt ned ad ryggen på hende.
"Korn,” siger Valborg og går forrest med bakken i hænderne.
”Jeg sætter lige det her ud i køkkenet på vejen.
”Hvis det virkelig er hendes mening at overfalde sin gæst, gør hun det virkelig svært for sig selv, tænker Anne-Maj lettet.
Hun klikker linen fast i Mortensens halsbånd og samler sin store taske op fra fliserne.
Den lille forsinkelse gør, at hun sakker et stykke bagud, og Valborg er nået helt frem til køkkendøren, netop som Anne-Maj træder ind fra terrassen.
Hun tænder lyset over køkkenbordet, og et øjeblik er Anne-Maj blændet.
Hun registrerer kun lige akkurat, at Valborg sætter bakken fra sig og samler noget op, før hun vender sig mod sin gæst.
Det tager Anne-Maj nogle sekunder at forstå, hvad det er,
Valborg har hånden: den halvfulde spiritusflaske.
Anne-Maj trækker sig et skridt baglæns og er nær snublet over hunden.
Mens hun genvinder balancen, hæver Valborg flasken til slag.
Køkkendørens åbning er et skarpt lysende rektangel i den mørklagte stue.
Valborgs
silhuet er et sort massiv; det er umuligt at skelne hendes ansigtstræk.
Sekundet efter rammes Anne-Maj i tindingen.
Hun når instinktivt at flytte hovedet, bare nogle få millimeter, så slaget ikke går helt rent ind.
Ellers havde hun måske været død på stedet.
Anne-Maj synker i knæ med stjernerne flyvende for øjnene; blændet af modlyset, svimmel af slaget.
Hun slipper sit tag i hundesnoren og støtter hænderne mod gulvet, forsøger af al magt at komme på benene igen.
Gennem en tåge fornemmer hun, at Valborg på ny løfter sit våben.
Og så standser hendes angriber midt i bevægelsen, skriger højt og dasker med flasken ned mod bagsiden af sit højre ben.
Anne-Maj ser stadig scenen i modlys, så der går nogle øjeblikke, før hun opdager, hvad der foregår.
Mortensen har uden en lyd bidt sig fast i Valborgs læg.
Hans tænder er sunket dybt i, og da Borgmesterinden ikke har meget kød på kroppen, forestiller Anne-Maj sig, at biddet når helt ind til knoglen.
Mortensen holder godt fast, mens Valborg desperat skrigende forsøger at slå ham væk.
Det må gøre afsindigt ondt.
Heldigvis er den ældre, lidt stivryggede dame ude af stand til på én gang at vride kroppen og bøje sig ned, så hendes slag rammer ikke den rasende gravhund.
Anne-Maj benytter sig af situationen til med noget besvær at hæve sit omfangsrige legeme op i lodret position.
Hun vrister flasken ud af Valborgs hånd, hæver den og tager sigte.
Anne-Maj har ingen intentioner om at slå ihjel - hun vil bare uskadeliggøre sin modstander.
Hun lader sit våben fare gennem luffen.
Med et knusende slag rammer hun Valborgs venstre skulder lige så hårdt, som når hun flækker brænde hjemme i baghaven.
Det kan vel ikke passe, at hun ligefrem hører lyden af kravebenet, der brækker, men hun kan helt sikkert mærke det som en vibration op gennem den halvfyldte flaske.
Valborg synker sammen på gulvet i en jamrende klump.
Mortensen trækker sig omgående bort, så snart han kan mærke, at han godt kan slippe både det magre underben og ansvaret.
I stedet begynder han at gø rasende.
Det er til akkompagnementet af denne larm, Anne-Maj løfter flasken igen; klar til at slå, hvis Valborg skulle finde på noget.
Hun beordrer hunden til at holde bøtte.
Han adlyder modstræbende, men uden at tage blikket fra den kvinde, der for lidt siden foretog sig noget så rystende som at angribe hans ejer.
Anne-Maj ringer 112 og beder dem skynde sig med en patruljevogn, mens hun holder sig klar til at slå på ny.
Ikke at der er så meget at frygte fra Valborg.
Borgmester-inden har tydeligvis opgivet enhver form for modstand.
Hun ligger med højre hånd mod det knuste kraveben, græder uden en lyd.
Da politiet dukker op, afvæbner de straks Anne-Maj, fordi de - helt forståeligt - fejlfortolker sceneriet: en stor, stærk kvinde med blod løbende ned over ansigtet, som står truende bøjet over en tydeligvis kvæstet, ældre dame og holder en spiritusflaske hævet til slag, mens en lille hund snerrer rasende ad såvel offeret som politibetjentene.
Anne-Maj forsøger uden det store held at forklare situationen, og det hjælper ikke ligefrem, at Valborgs husværter, et nydeligt par i fyrrerne, i det samme dukker op i nattøj og forfærdet iler deres afholdte lejer til hjælp.
Alle råber i munden på hinanden.
Mortensen begynder igen at gø.
Midt i dette kaos tilkaldes en ambulance til Valborg, mens Anne-Maj bliver anbragt i en sofa med besked om at blive på stedet.
Da hun omsider får betjentene til at forstå, at det hele er lidt mere kompliceret, end det umiddelbart ser ud, kontakter de på hendes opfordring
Jan Krause.
Han bekræfter, at Anne-Maj i et eller andet omfang arbejder sammen med politiet.
Vistnok.
Han er ikke helt sikker, forstår Anne-Maj på betjentens side af samtalen.
Hun får derefter lov at ringe til Iben, som kommer og henter Mortensen og omgående får ham til at stoppe den aggressive gøen.
Iben opdager, at Anne-Maj klaprer tænder af chokket, og undrer sig højlydt over, at ingen har taget sig af hendes mor, der nu sidder sammensunket med blodet løbende ned fra et gabende sår i tindingen.
Hun sørger for, at Anne-Maj får et lunt tæppe om skuldrene, nikker afmålt til betjentene og tager hjem med dagens lille, firbenede helt.
Den ene af ambulanceredderne er ham indsatslederen, som dukkede op ved både Vips’ og Stanleys dødsfald.
Ved synet af Anne-Maj hæver han et øjenbryn, men han siger ikke noget.
Gad vide, hvad han tror om mig? tænker hun.
At jeg render rundt og foretager morderiske overfald i vores lille, fredelige by?
Hun trækker tæppet tættere rundt om sig og undviger hans blik.
Da en kriminaltekniker på Krauses foranledning er dukket op, følger den ene af de uniformerede betjente Anne-Maj på skadestuen i Holbæk.
Hun kommer til med det samme - et faktum, der højst sandsynligt skyldes ordensmagtens tilstedeværelse.
Såret i hovedbunden lukkes med nogle sting og giver ingen grund til uro, men lægen har mistanke om en hjernerystelse, så man beslutter at beholde Anne-Maj natten over.
Det sidste, hun tænker på, før sovepillen virker, er en knogle, der flækker.
Fredag den 21. juni
Næste eftermiddag sidder Anne-Maj på sin yndlingsplads hjemme i stuen.
Solen flimrer muntert mellem potteplanternes blade, og på sofabordet står fire tekopper samt en skål hjemmebagte småkager.
Over for hende sidder Krause og Signe i sofaen, mens Anders Hall har indtaget den anden lænestol.
”Jeg forstår bare ikke ...” siger Anne-Maj, da hun i en byge af spørgsmål har refereret hele Valborgs tilståelse.
”Det var da dumt, at hun overfaldt mig på den måde.
Hvis jeg var død, var det blevet opdaget med det samme, hvad der var sket.
Og hvordan skulle hun have forklaret det?
Enten havde man fundet mig på hendes stuegulv med smadret kranium, eller også skulle hun uden hverken bil eller muskelkraft skaffe sig af med liget et andet sted.”
”Du har helt ret.”
Det er Signe.
Hun har redt sit røde hår op i en lidt tilfældig fuglerede af den slags, Anne-Maj selv yndede, dengang hendes hår stadig var langt.
”Det virker underligt.
””Ja, ikke?
” svarer Anne-Maj.
"Valborgs andre mord var så gennemtænkte, så køligt velplanlagte.
Jeg ved godt, at hun
først: forsøgte at give mig gift, og det har måske været en så tilpas lav dosis, at jeg ville være nået hjem først, men ...”
”Det gjorde hun nu ikke,” afbryder Krause.
”Hun prøvede ikke at forgive dig.
”"Det gjorde hun da,” siger Anne-Maj.
”Hun havde puttet giften i et glas, men så væltede jeg det, og ...”
"Vi sendte de gennemblødte servietter, du gav os, til hasteundersøgelse i morges.
Der var ingen spor af taxin i dem.
”Han lader hende fordøje oplysningen et øjeblik, før han fortsætter: ”Jeg tror slet ikke, det var meningen, at Valborg ville slå dig ihjel, Anne-Maj.
I hvert fald ikke den aften, ikke hjemme hos sig selv; det var simpelthen for risikabelt.
Mit gæt er, at hun udelukkende inviterede dig for at finde ud af, hvor meget du vidste eller havde gættet dig til.
Men da hun så din reaktion på det, du troede var gift, fik hun jo bevis for, at du havde regnet det hele ud.
Hun opgav simpelthen ethvert forsøg på at narre dig og prøvede i stedet at få dig over på sin side.
””Så hun troede virkelig, at hun kunne gøre mig til medskyldig?
Siger hun det?
””Jeg ved ikke, om hun ligefrem troede det, men hun må have håbet til det sidste.
Inderst inde vidste Valborg vel godt, at kampen var tabt.
Overfaldet til sidst må have været et spontant udslag af desperation.
Måske ville hun have begået selvmord bagefter, hvem ved?
Hun havde i hvert fald en pipette med taxin liggende klar på køkkenbordet, og da den efter alt at dømme ikke var beregnet på dig, så ...”
Krause trækker på skuldrene.
"Lægen har forbudt os at afhøre hende mere, før hun har fået hvilet, men så snart hun er klar, stiller vi naturligvis alle de spørgsmål, vi endnu ikke kender svaret på.
””Jeg holdt da masken.
Lod, som om jeg var på hendes side.
”Hun ser de tre efterforskere skotte til hinanden, Anders Hall med et fornøjet glimt i de sorte øjne.
”Ikke for noget, Anne-Maj,” siger han.
”Men du er verdens dårligste løgner.
””Det er jeg da ikke.
”Krause og Signe nikker.
”Det er du,” siger Signe.
”Det kan I da ikke vide.
I har aldrig hørt mig lyve.”
”Du har løjet, hver eneste gang vi har talt med hinanden.”
Anders Hall smiler.
”Når du bedyrede, at du ville holde dig fra sagen, løj du så stærkt, som en hest kan rende.
Du er ude af stand til at skjule dine følelser, Anne-Maj.
Om du er glad, irriteret, såret; om du føler dig snedig eller synes, at du har noget at være stolt af.
Man kan se hver eneste sindstilstand i dit udtryk og høre den i din stemme.
”Anne-Maj har lyst til at smide sin nu kolde te i hovedet på ham.
”Det er der ikke noget dårligt ved,” siger Krause trøstende.
”Det ville da være dejligt, hvis alle mennesker havde det på den måde.
I hvert fald for politiet.
Sikke en masse tid vi kunne spare.
”På den anden side ...”
Det er Signe.
”Den egenskab er ikke særlig praktisk, hvis man vil rende rundt og lege privatdetektiv.
”Anne-Maj rejser straks børster.
”Jeg har ikke rendt rundt og leget noget som helst.
””Bare lad være med det.”
Krause ænser ikke hendes protest.
”Jeg kan godt forstå, du blev nysgerrig og følte trang til at undersøge sagen, men ...”
"Havde det ikke været for mig, ville I aldrig have fundet ud af, hvad der var sket."
Anne-Maj er så hidsig, at det hyler for hendes ører.
Det får hende til at tale endnu højere.
"Det var mig, der ...”
"Jeg må bedrøve dig med, at vi selv også var sporet ind på sandheden," afbryder Krause.
"Det var kun et spørgsmål om tid, før vi havde haft nok til at tage en alvorlig snak med Valborg von Schilling.
At vi ikke havde fundet frem til hendes baggrund og motiv så hurtigt uden dig, det er så en helt anden sag.
”"Hvordan?”
Anne-Maj måber.
”Hvordan var I nået frem til, at det var hende?
”"Der var flere småting, som ikke stemte.
Men den afgørende detalje var, da hun og Lis Klausen hver for sig skulle fortælle om det sidste, de så til Stanley Hjort.”
"De tre drak en bitter sammen,” siger Anne-Maj hurtigt.
Den overlegne efterforskningschef skal ikke tro, at han kan overraske hende med noget.
"Og bagefter fulgtes Valborg og Lis ud.
Det ved jeg da godt.
”"Ved du så også, at det var Valborg, der fyldte glassene ovre ved køkkenbordet?
”"Næh, jeg ...”
"Og at hun ifølge Lis Klausen vendte ryggen til de andre imens?
”Anne-Maj ryster på hovedet, irriteret på sig selv over, at hun ikke har tjekket dette simple faktum.
"Ikke at Lis mistænkte Valborg for noget som helst.
Hun beskrev helt uskyldigt scenen som en understregning af Valborgs omsorg for Stanley.
Først skænkede hun ét glas op og satte det foran ham, derefter fyldte hun glassene til sig selv og Lis.
””Jeg har slet ikke talt med Lis om den dag ,” indrømmer Anne-Maj modstræbende.
”Jeg mener bare ...
Hvis jeg ikke havde ringet til jer i første omgang, så havde I måske aldrig opdaget, at der var tale om tre drab.
Vel?
Det er slet ikke sikkert, at der nogensinde var nogen, der havde fået den idé at teste for giftstoffer.
Eller ... I havde måske nok i Stanleys tilfælde.
Men uden mig havde I ikke koblet hans død til Vips’.
””Du har fuldstændig ret,” svarer Krause.
”Og vi er bestemt taknemmelige for din indsats.
Men jeg mener det, Anne-Maj:
Lad være med at blande dig i politiets arbejde en anden gang.
Du egner dig simpelthen ikke til det.
Du har ikke den fornødne uddannelse, og du laver alt for mange ulykker, både for dig selv og for alle andre.
”Anne-Maj sidder lidt og forsøger at få raseriet til at lægge sig.
Med et par fingre mærker hun for gud ved hvilken gang på stingene, der troner på toppen af den imponerende bule, der er vokset frem i tindingen.
”Gør det ondt?” spørger Signe.
”Skal jeg hente nogle Panodiler?
”Anne-Maj orker ikke endnu en gang at forklare et velmenende medmenneske, at paracetamol ikke hjælper hende en disse, medmindre det gives sammen med for eksempel kodein eller ibuprofen.
Det er en diskussion, hun har taget et tilstrækkeligt antal gange i sit liv.
Efter hendes mening er Panodil snydemedicin til naive typer, der i virkeligheden ikke har rigtig ondt.
”Jeg har lige slugt et par piller, før I kom,” siger hun bare.
”Men tak.”
”Nå,” siger Krause og kommer på benene, idet han folder sit legeme ud i hele dets fulde og imponerende højde.
”Vi har vist også fået det hele at vide nu.
”"Ellers må I bare ringe."
Også Anne-Maj rejser sig.
Det svimler en anelse for hende, men hun er stædig.
Hun føler sig overbevist om, at alle symptomer på den lille hjernerystelse, hun efter hospitalets mening har fået, vil forsvinde, hvis hun bare opfører sig som normalt.
Ingen grund til at ligge og have ondt af sig selv i et mørkt rum, tænker hun.
Uanset hvad lægen har sagt.
Hun følger de tre efterforskere ud og opgiver derefter trods alle sine gode forsætter at rydde ud fra tebordet.
Hun lægger sig i stedet på sofaen med ugens krydsord.
De tomme felter flimrer for hendes øjne; hun kan hverken finde hoved eller hale på bogstaverne.
Inden hun ved af det, sover hun tungt.
Anne-Maj vågner brat, da det en times tid senere kimer på døren.
Hun rejser sig småbandende, da det ringer insisterende endnu en gang.
Det kan ikke være Iben eller Didi, der kommer med Mortensen allerede nu, for de har deres egne nøgler og bruger kun ringeklokken til et hurtigt klemt for at varsle deres ankomst.
Hun orker simpelthen ikke at se andre, men den, der står derude, er åbenbart stædig.
Vedkommende sætter for tredje gang fingeren beslutsomt mod dørklokken, netop som Anne-Maj når ud i entreen.
Hun åbner søvndrukken døren.
"Helle Wiig,” siger en fremmed kvinde med smilehuller.
Hun rækker en enorm buket frem og forklarer, at hun kommer fra en af tabloidaviserne.
Anne-Maj lader et rutineret blik glide rundt mellem blomsterne; ikke en eneste af dem er i sæson, noterer Anne-Maj sig automatisk.
Hun tager alligevel lidt perpleks imod buketten.
"Tak.
”"Undskyld, jeg forstyrrer,” fortsætter kvinden og smiler.
”Det gør da ikke noget,” svarer Anne-Maj.
Hun er aldrig før blevet opsøgt af en repræsentant for den fjerde statsmagt og er mod sin vilje en smule beæret.
"Jeg vil ikke trænge mig på, men ..Helle Wiig træder et par centimeter tættere på døråbningen, ”hvis du kunne afse bare et kvarter, ville jeg være meget glad.
Og det ville læserne også, selvfølgelig ...”
”Jeg er frygtelig træt,” siger Anne-Maj uden at rokke sig.
”Jeg har fået et gevaldigt slag i hovedet, og på hospitalet sagde de, at jeg skal sørge for at hvile mig.”
"Hjernerystelse?”
”Ja, det er det vist.
Jeg fik en flaske i hovedet, så ...”
Hun begynder at skubbe døren i.
”Og din lille hund?”
Journalisten forsøger at se forbi Anne-Maj ind i entreen.
”Er den ikke hjemme?
Jeg kan forstå, den reddede dit liv?
”Hvor i alverden har hun fået alle de detaljer fra? tænker Anne-Maj mystificeret.
En kilde hos politiet?
På hospitalet?
Hvem ellers kan vide det her?
Højt siger hun med den sidste rest høflighed, hun kan mobilisere: "Hunden er hos min datter.
Og nu må jeg bede dig om at gå.”
"Kan du ikke sige bare nogle få ord?
”bliver Helle Wiig ved.
Bag hende dukker en ung fyr pludselig op.
Hvor pokker har han gemt sig?
Han løfter et kamera og tager et billede.
"Nej, ærligt talt,” siger Anne-Maj, pikeret over sådan at blive fotograferet uden varsel; uden makeup, med håret i uorden og iført blødt hjemmetøj.
"Det der har jeg ikke lyst til.
”Helle Wiig genner med en irriteret håndbevægelse fotografen på afstand og argumenterer lidt længere, men
det eneste, hun herefter får ud af Anne-Maj, er en opfordring til at tale med politiets pressekoordinator.
Med udmattelsen dirrende i hver en muskel skubber Anne-Maj til sidst døren helt i og går ud i køkkenet, hvor hun sætter buketten fra sig i vasken.
Hun magter simpelthen ikke at finde en vase frem.
På køkkenbordet står i forvejen en buket, denne fra Thomas og Feline Bergstrøm.
Et kort bærer teksten: ’Tak for indsatsen, Annemarie.
God bedring!’.
Dikteret af Thomas til sekretæren samme morgen, gætter hun på.
Feline ville aldrig begå den fejl.
Få sekunder senere ligger Anne-Maj igen på sofaen, fast besluttet på at ignorere dørklokken, hvis den skulle ringe igen.
Hun glider atter ind i søvnen.
Lørdag den 22. juni
Næste morgen har Anne-Maj det meget bedre.
Det er lørdag, himlen er dekoreret med lette, hvide penselstrøg, og kaffen er velbrygget og slagkraftig.
DMI har lovet lidt lavere temperaturer, men man ved aldrig.
Anne-Maj ruster sig til endnu en smeltende hed dag.
Hun må huske at vande haven i aften, tænker hun og sætter koppen over i vasken.
”Hvad så, Mortensen?” siger hun.
”Skal vi gå en morgentur, inden det bliver for varmt?”
Gravhunden logrer.
Det virker, som om han kan mærke al den kærlige taknemmelighed, hele familien lader strømme imod ham.
Mormors Lille Redningsmand, kalder Didi ham.
Hun har endda tegnet en medalje, der nu hænger på væggen over hundekurven.
Anne-Maj tager hundesnoren fra knagen og bøjer sig ned for at klikke den i hundens halsbånd.
Svimmelheden fra i går vender tilbage i en kvalmende bølge, og et jag af smerte skærer gennem hendes hoved.
Måske burde hun alligevel tage den med ro, tænker hun og støtter sig til væggen, indtil verden atter står nogenlunde stille omkring
hende.
Men nej, beslutter hun, det er noget sludder.
Sådan en smule hjernerystelse.
Der er ingen, som tager skade af en tur i den friske luft.
Hun spadserer på gummiben op gennem Algade, forbi teatret, boghandleren, apoteket.
Nærmest uden at tænke over det drejer hun ned ad smøgen ved Matas og passerer Irma.
Først da hun står foran Genbrugsen, går det op for hende, at det er den, der hele tiden har været hendes mål.
Hun tager i døren.
Låst, naturligvis, og hun har ikke nøglen med.
Anne-Maj står lidt og ser ind gennem vinduet.
Lis og Kylle har pyntet vinduerne for nylig, så udstillingen henvender sig direkte til byens feriegæster.
Sommerkjoler, sandaler, en rødstribet altanparasol, omhyggeligt rengjort legetøj til sandkassen, en vifte af svenske politiromaner.
I det samme skimter Anne-Maj noget, der bevæger sig i det halvmørke lokale.
Hun banker på ruden, og få øjeblikke senere åbner Ruth døren.
Hun ser glad ud.
”Vi troede, der ville gå uger, før du var i stand til at arbejde.”
”Åh,” siger Anne-Maj.
”Det er bare en bule.
””Bare en bule?”
Ruth ryster på hovedet.
”Du har hjernerystelse, har du.
Og den slags skal man ikke tage for let på.
Jeg kan huske engang, da jeg baldrede hovedet op i en åben låge i køkkenet, og ...”
Anne-Maj er for længst holdt op med at lytte.
Hun kan ikke rumme en af Ruths helbredshistorier lige nu.
I stedet funderer hun over, hvor i alverden den anden har sin viden om hjernerystelsen fra.
Svaret får hun straks efter, da de kommer ud i frokoststuen.
Kylle sidder med en tabloidavis bredt ud på bordet foran sig.
Helt henne fra døren kan Anne-Maj læse overskriften: ’
Min lille hund reddede mit liv’.
Åh nej, tænker hun.
Hvad nu?
”De kunne nu godt have valgt et bedre billede af dig,” siger Kylle og peger på fotoet af en noget forpjusket version af en knap vågen Anne-Maj.
For at føje spot til skade har fotografen valgt et, hvor hendes øjne er halvt lukkede.
Jeg ligner en tosse, tænker hun og klikker
Mortensens snor af.
”Jeg talte nærmest ikke med den journalist,” siger hun, da hun har sat sig over for Kylle.
”Jeg fatter ikke, de har fået en hel artikel ud af det.
Må jeg se?
”"Selvfølgelig.
”Kylle skubber avisen over til hende.
Hold da op, tænker Anne-Maj, da hun har læst det såkaldte interview.
Hun er i og for sig ikke direkte fejlciteret, men i den ledsagende tekst har skribenten virkelig haft digterkysen på.
Anne-Majs alvorlige og livstruende hjernerystelse efter seriemorderens brutale overfald på hende; den fyldte spiritusflaske, som måske, måske ikke var gået i stykker i kampens hede; den tapre hund, som reddede hende, og som nu forkæles af den lige så tapre kvindes nære familie.
I mangel på bedre har Helle Wiig fundet et arkivbillede af en gravhund - ganske vist ikke ruhåret som Mortensen, men glat - og skrevet en billedtekst, der på én gang favner gravhundens berømte vovemod og offervilje -og kongehusets notorisk bidske eksemplarer af samme race.
Mest dominerende er det skrækkelige billede af Anne-Maj selv.
Hun hader, hader, hader det.
Anne-Maj lukker avisen, som om lagene af papir kan indkapsle og fortære den tåbelige historie - kun for at opdage, at hun også figurerer på forsiden.
Ikke som den bærende rubrik, men alligevel.
'Pensionister i catfight:
Fanger 75-årig seriemorder’, står der guddødeme.
Henvisning til hele fire sider inde i avisen.
Hvilket vil sige, at der ikke er ét
opslag, men to.
Det magter Anne-Maj simpelthen ikke at undersøge nærmere.
”Var
I til Stanleys bisættelse i går?
”spørger hun og skubber avisen så langt væk, hun kan.
”Jeg var.”
Ruth ser trist ud.
”Vi var godt nok ikke ret mange i alt, og der var ikke rigtig nogen, der havde tænkt på gravøl.
””Hvem kom herfra?
””Ikke mig.
Jeg var stadig for mat i koderne.”
Kylle ser flov ud.
”Lis var også blevet dårlig,” supplerer Ruth, ”og du var på hospitalet, og Valborg var ...
Nå ja, hun sidder vel i varetægtsfængsel?
””Det er jeg sikker på.
””Ja, så det var kun mig herfra.
Så var der nogle af Stanleys bofæller og hende Jeanette og en gammel dame, som ingen af os kendte; måske en moster eller sådan noget.
Det var et sølle fremmøde.
””Men kransen fra os alle sammen?
””Den nåede frem, som den skulle, og den var rigtig flot.”
De sidder lidt tavse, hver med deres tanker.
”Hvad gør vi?” spørger Anne-Maj, da Kylle har stillet en kop kaffe foran hende.
”Med butikken, mener jeg.”
”Vi sad netop og talte om det,” svarer Ruth.
”Vi er kun fem tilbage nu, og ingen af os er ligefrem årsunger.
Hvis vi skal have det til at fungere, skal vi være dobbelt så mange.
Mindst.
””Vi må hverve nye frivillige på en lidt mere udfarende måde,” siger Anne-Maj.
”Jeg tænkte ...
Hvad med at møde op til bankoaftener eller i kortklubber?
Der må også være andre foreninger, hvor der kommer mange ældre.
Dem, der er friske nok til at være aktive ved den slags arrangementer, de kan vel også klare en tjans i butikken en gang om ugen, ikke?
o”Lis’ mand, Age, har sagt, at han godt vil tage sig af turene til genbrugspladsen og den slags, mens han søger nyt job, bare vi ikke fortæller det til nogen, så de tager kontanthjælpen fra ham.
””Det er da virkelig gode nyheder,” siger Anne-Maj.
Hvis hun kan slippe for den del af Stanleys arbejde, er hun lykkelig.
Ruth og Kylle veksler et blik.
”Men allerførst,” siger Ruth, ”så skal vi beslutte, hvem der overtager Valborgs rolle.
””Ikke mig,” siger Anne-Maj med det samme.
”Det orker jeg simpelthen ikke.
”Hun kunne såmænd godt have brugt ordet g ider.
Det ville have været mindst lige så dækkende.
"Heller ikke mig.”
Kylle er lige så bestemt i mælet.
”Alt sådan noget med computere og regnskaber gør mig helt forvirret.
””Det samme gælder helt sikkert Else ...” siger Anne-Maj langsomt.
”Jeg tror ikke engang, hun kan sende en e-mail.
Og Lis er ... nå ja, Lis.
”Man kan jo ikke sige sandheden højt: at søde, hjælpsomme, moderlige Lis er en anelse tungt begavet.
”Så er der kun dig tilbage.”
Kylle ser på Ruth.
”Du er vores Lacebook-administrator, du er gammel bogholder, og du er her i forvejen næsten hver dag.
””Joh ...”
Ruth tøver, "men mit helbred er jo ikke så godt.
Det er over en måned siden, jeg begyndte at få det her hjerteflimmer, og min læge har virkelig gjort, hvad han kan, og givet mig henvisninger til alle mulige under-
søgelser.
Men der er ingen, som kan forklare, hvorfor mit hjerte ...”
Hun liver helt op ved tanken om sin skrøbelige fysik.
Anne-Maj og Kylle undgår omhyggeligt at se på hinanden.
De venter tålmodigt, til beretningen er slut.
”Hvis vi nu siger ...”
Anne-Maj griber chancen, da Ruth holder en pause for at trække vejret.
”Jeg vil gerne vikariere for dig, hvis du har brug for en sygedag eller skal til lægen eller sådan noget.
””Vil du?
”Ruth lyser op.
”Hvor er det sødt af dig.”
”Det er da det mindste, jeg kan gøre.
Vi må jo hjælpes ad,ikke?
”Mortensen har stillet sig hen ved bagdøren og piber rastløst.
Hvis hans ejer skulle have glemt, at gåturen kun er halvt gennemført, vil han da gerne være så venlig at minde hende om det.
Anne-Maj kommer på benene, men i det samme rammer svimmelheden hende som en mukkert.
Det er, som om hun er det eneste, der står stille, mens frokoststuen og møblerne og de to andre kvinder hvirvler op og ned og rundt og rundt.
Hun griber fat i bordkanten i sidste øjeblik.
”Anne-Maj!”
Kylle har fat under hendes arme, og et øjeblik efter står også Ruth ved hendes side.
Sammen får de hende gelejdet ned på gulvet.
Hun oplever det, som om det hele foregår langt, langt væk og slet ikke har noget med hende selv at gøre.
Da hun atter kommer til bevidsthed, står Mortensen og slikker hende i ansigtet.
Anne-Maj skubber ham væk, helt fortumlet.
"Besvimede jeg?” spørger hun de bekymrede ansigter, der svæver over hende.
”Hvor længe var jeg væk?”
”Bare et minuts tid,” svarer Ruth.
For en gangs skyld diverterer hun ikke selskabet med en historie om sidst,
hun selv var ude for noget endnu mere alarmerende, men fokuserer på Anne-Maj.
"Det er hjernerystelsen,” siger hun.
”Du er nødt til at tage den alvorligt.
”"Måske vi skulle ringe efter en ambulance?”
Det er Kylle.
Duften af hendes parfume får Anne-Majs mave til at trække sig sammen.
”Nej!” siger hun med så meget beslutsomhed, hun kan mobilisere.
Tanken om, at ham den unge indsatsleder skal træffe på hende en fjerde gang, er ikke behagelig.
”Jeg skal bare hjem til mig selv.
”Godt så.
Jeg kører dig i Det Blå Lyn,” siger Kylle.
”Vi skal bare lige have dig på benene først.
””Nej, bliv nu liggende lidt.”
Det er Ruth.
”Her er lidt vand.”
Hun stiller et fyldt glas på gulvet ved siden af Anne-Majs kind.
"Måske du også trænger til en lille opstrammer?
” foreslår Kylle.
"Jeg tror, en Fernet Branca ville gøre underværker.
”"Nej tak!”
Anne-Maj er med ét helt vågen.
"Jeg skal aldrig mere have en Fernet Branca!
”Søndag den 7. juli
Fintrevet løg og pancetta i små tern, piskede æg med masser af pecorino og parmesan, et lille skvæt fløde, som hun ikke snakker højt om, når der er carbonara-dogma-tikere til stede, tørret spaghetti af fineste kvalitet samt en fyldt peberkværn.
Salaten er snittet, vinaigretten rørt, alle skåle og fade er stillet parat, og bordet er dækket med den stribede yndlingsdug.
Det er søndag, godt to uger efter konfrontationen med Valborg.
Anne-Majs
svimmelhed har efterhånden lagt sig, hovedpinen murrer kun, når hun kører sig selv for hårdt.
Det er en udsøgt nydelse atter at kunne overskue madlavningen og hverdagen.
Hun ser ud over køkkenet og fryder sig over, at alt står klar, alle flader er vasket rene, al opvask er sat i maskinen.
Verden er atter faldet på plads.
Der er tyve minutter, til hendes faste søndagsgæster ankommer.
Anne-Maj beslutter sig for at fordrive tiden med dagens krydsord.
Efter en kort tænkepause blander hun en tynd gin og tonic og tager den med sig ind i stuen.
Mortensen ser bebrejdende på hende.
Han har trofast fulgt med i madlavningen, og hans snude har fortalt ham
alle detaljer om bacon, ost og æg.
Hvordan det kan gå til, at disse rare sager endnu ikke er endt i hans mave, går over al forstand.
”Du skal nok få en lille portion, når vi andre skal spise,” siger Anne-Maj.
”Bare du lader være med at stirre sådan på mig nu.
”Mortensen blinker, men bliver siddende med blikket rettet mod hende.
Anne-Maj tager en vederkvægende slurk af sin drink og synker ned på sofaen med avisen foldet op på den svære krydsord.
Fransk specialitet.
Ni bogstaver lodret.
Escargots, flyver det straks gennem An-ne-Majs hjerne.
Vanen tro skriver hun ikke ordet ind i de hvide felter, men begynder at gætte på tværgående ord, der kan passe.
Medie: Lokalavis.
Forholdsord: Over.
Eventyr-hæk: Rose.
Netop som hun er ved at blive sikker på, at de hvidløgs-mættede snegle må være den korrekte løsning, ankommer Iben og Didi, og den sædvanlige velkomstseance, hvor Mortensen og Iben genforenes, som om de har været adskilt i månedsvis, gentager sig.
”Jeg går i gang med maden med det samme,” meddeler Anne-Maj og lægger krydsorden fra sig.
”Jeg er glubende sulten.
”Didi følger med hende ud i køkkenet, ser ud over de omhyggeligt arrangerede råvarer.
”Hvad skal vi have?” siger hun og kigger mismodigt på skålen med pancet-ta-tern.
Hun er på det seneste blevet bedre til at spise lidt af hvert, selv om hendes næringsindtag fortsat er temmelig selektivt; hun spiser for eksempel pasta i andre faconer end skruer.
Men kød og æg kommer hun vist aldrig til at holde af.
"Spaghetti carbonaraAnne-Maj giver sit barnebarn et lille klem om skulderen.
”Jeg tager pasta fra til dig, før jeg blander det med resten.
Du kan få en smørklat på, hvis du synes.
Og så har jeg lavet en grøntsagstallerken.”
Hun åbner køleskabet.
”Se,” siger hun og peger på en smukt anrettet portion gulerødder, agurkestave og rå champignoner.
Didi nikker tilfreds.
”Jeg spiser også brød nu, fru Mortensen.
Jeg får teboller med flødeost med i madpakken i stedet for pastaskruer.
Og så agurk, selvfølgelig.
””Hvor er det godt!
”Anne-Maj forsøger at lyde begejstret.
Som om blødt, hvidt brød skulle være bedre end pasta, tænker hun og tænder blusset under gryden med vand.
”Så bliver jeg heller ikke drillet mere,” fortsætter Didi.
"Teboller er mere ligesom en rigtig madpakke.
”"Drillet?”
hendes mormor stivner midt i en bevægelse.
"Hvem driller dig?
”Den tiårige vrider sig.
”De andre piger,” siger hun.
”1 klassen.
”"Driller de dig med din mad?
”"Eller ....
De driller ikke.
Ikke sådan rigtigt.
De siger ...
De sagde,” retter Didi sig selv.
”De ville ikke være sammen med mig, før jeg begyndte at spise varieret.
For min egen skyld,” fortsætter hun hurtigt.
"Fordi de ville mig det godt.”
”Ville dig det godt?
”Anne-Maj ser på Iben, der nu er dukket op i køkkendøren med Mortensen den Tredje vimsende om benene.
"Vidste du det her, Iben?
"Hendes datter ryster på hovedet.
"Det er det første, jeg hører om det,” siger hun.
De veksler et blik.
Hvor kan piger dog være perfide.
Denne raffinerede form for gruppepres er så typisk for
hunkønsvæsner, tænker Anne-Maj, selv om det gør ondt at tænke sådan om sit eget køn.
For din egen skyld.
Vi vil dig det godt.
Hvor mange gange har hun fået den slags kattevenlige stikpiller om sin overvægt?
Hun kan høre pigernes tonefald lige så tydeligt, som stod de her i køkkenet - hvilket de skal være glade for, at de ikke gør.
Møgunger.
”De ville bare være gode veninder og hjælpe mig.”
Didi, som mærker sin mors og mormors tavse reaktion, lyder desperat.
”De vil ikke have, at jeg bliver tynd og usund.
Ligesom en a-no-rek-sier.
Det var for at hjælpe.
””Ja, måske, men ...”
”Vi leger sammen igen nu.
”Så længe det varer, tænker Anne-Maj.
Så længe de små finker ikke har fundet en anden fejl, der skal korrigeres ved hjælp af gruppepres.
”Hvad med Vigga?” spørger Iben.
”Hun var da ikke med til at holde dig udenfor, vel?
”Didi rødmer.
Hun ser over mod vinduet, da hun svarer: ”Nej, ikke sådan ...”
Det var hun altså.
Barnet flytter blikket til et overskab.
”Hun hjælper mig med at finde ud af, hvad jeg skal spise.
”Nå, sådan, tænker Anne-Maj.
Hun ser på Iben og forsøger sig med telepati:
Du er nødt til at tage det her op med skolen, tale med læreren, få et møde i stand om mobning.
Hun håber, at datteren fanger budskabet.
I det samme begynder vandet at koge.
”Ud,” siger Anne-Maj.
”Ud!
Giv mig arbejdsro!”
Hun hælder salt i vandet og sætter en støbejernspande på et andet blus.
”Vi spiser om elleve minutter.
”TAK
Jeg har hentet nyttige input fra flere sider.
Stor tak til fhv. politikommissær Per Kragh, som i dag er byrådsmedlem i Odsherred Kommune, til retsmediciner Christina Jacobsen samt til afdelingsleder Lærke Bøgh, der er specialist i bøger, breve og manuskripter hos Bruun Rasmussens Auktioner.
I har alle tre budt på viden og erfaring, som Google aldrig ville kunne levere.
Også tak til min uundværlige redaktør, Anne Christine Andersen, min omsorgsfulde agent, Lars Ringhof, og min tålmodige mand, Jesper Christiansen.
